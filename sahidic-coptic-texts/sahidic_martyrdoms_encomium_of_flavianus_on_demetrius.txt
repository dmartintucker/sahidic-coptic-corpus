(0/1) COPTIC MARTYRDOMS IN THE DIALECT OF UPPER EGYPT
(0/2) edited by E. A. WALLIS BUDGE, M.A., Litt.D.
(0/3)
(0/4) THE ENCOMIUM OF FLAVIANUS, BISHOP OF EPHESUS, ON DEMETRIUS, ARCHBISHOP OF ALEXANDRIA
(0/5) (Brit. Mus. MS. Oriental, No. 6783)
(1/1) □ ⲞⲨⲈⲄⲔⲰⲘⲒⲞⲚ Ⲉ ⲀϤⲦⲀⲨⲞⲞϤ Ⲛ̅ϬⲒ ⲠⲈⲚ [Fol. 30b ⲝ̅]
(1/2) ⲠⲈⲦ ⲞⲨⲀⲀⲂ Ⲛ ⲈⲒⲰⲦ ⲪⲖⲀⲂⲒⲀⲚⲞⲤ ⲠⲈⲠⲒ‐
(1/3) ⲤⲔⲞⲠⲞⲤ Ⲛ ⲈⲪⲈⲤⲞⲤ ⲦⲠⲞⲖⲒⲤ Ⲉ ⲀϤⲦⲀⲨ‐
(1/4) ⲞⲞϤ Ⲉ ⲠϨⲀⲄⲒⲞⲤ ⲆⲨⲘⲎⲦⲢⲒⲞⲤ ⲠⲀⲢⲬⲎ‐
(1/5) ⲈⲠⲒⲤⲔⲞⲠⲞⲤ Ⲛ ⲢⲀⲔⲞⲦⲈ ϨⲘ̅ ⲠⲈϨⲞⲞⲨ Ⲙ̅
(1/6) ⲠⲈϤⲢ̅ ⲠⲘⲈⲈⲨⲈ ⲈⲦ ⲦⲀⲒⲎⲨ ⲈⲦⲈ ⲤⲞⲨ
(1/7) ϪⲞⲨⲦⲎ ⲠⲈ· Ⲙ̅ ⲠⲈⲂⲞⲦ ⲐⲰⲐ· ⲀϤϢⲀϪⲈ
(1/8) ⲆⲈ ⲞⲚ Ⲉ ⲦⲂⲈ ⲚⲈϢⲠⲎⲢⲈ Ⲛ̅ⲦⲀ ⲠⲚⲞⲨⲦⲈ
(1/9) ⲀⲀⲨ Ⲉ ⲂⲞⲖ ϨⲒ ⲦⲞⲞⲦϤ̅ ⲀϤϢⲀϪⲈ ⲆⲈ
(1/10) ⲞⲚ ϨⲘ̅ ⲠⲈⲒ ⲈⲄⲔⲰⲘⲒⲞⲚ Ⲛ ⲞⲨⲰⲦ Ⲉ ⲦⲂⲈ
(1/11) ⲠϨⲀⲄⲒⲞⲤ Ⲙ̅ ⲘⲀⲢⲦⲨⲢⲞⲤ ⲀⲨⲰ Ⲙ̅ ⲠⲀⲢ‐
(1/12) ⲐⲈⲚⲞⲤ ⲀⲠⲀ ⲠⲈⲦⲢⲞⲤ ⲠⲀⲢⲬⲎⲈⲠⲒⲤⲔⲞ‐
(1/13) ⲠⲞⲤ Ⲛ̅ ⲦⲈⲒ ⲠⲞⲖⲒⲤ Ⲛ ⲞⲨⲰⲦ ⲢⲀⲔⲞⲦⲈ·
(1/14) ⲀⲨⲰ Ⲉ ⲦⲂⲈ ⲐⲀⲄⲒⲀ Ⲙ̅ ⲘⲀⲢⲦⲨⲢⲞⲤ Ⲧ
(1/15) ⲢⲘ̅ ⲦⲀⲚϮⲞⲬⲒⲀ ⲦⲠⲞⲖⲒⲤ ⲘⲚ̅ ⲠⲈⲤϢⲎⲢⲈ
(1/16) ⲤⲚⲀⲨ ⲪⲒⲖⲞⲠⲀⲦⲰⲢ ⲘⲚ̅ ⲈⲨⲦⲢⲞⲠⲒⲞⲤ· Ⲉ
(1/17) ⲀϤϢⲀϪⲈ ⲆⲈ ⲞⲚ Ⲉ ⲦⲂⲈ ⲠⲦⲰⲂⲤ̅ Ⲛ̅
(1/18) ⲦⲈⲮⲨⲬⲎ ⲀⲨⲰ Ⲉ ⲦⲂⲈ ⲠⲈϨⲢⲎⲦⲞⲚ ⲈⲦ
(1/19) ⲤⲎϨ ϨⲚ ⲒⲈⲢⲈⲘⲒⲀⲤ ⲠⲈⲠⲢⲞⲪⲎⲦⲎⲤ ϪⲈ ϨⲘ̅
(1/20) ⲠⲈϨⲞⲞⲨ ⲈⲦ Ⲙ̅ⲘⲀⲨ ϮⲚⲀⲦⲀϨⲞ Ⲉ ⲢⲀⲦⲤ̅
(2/1) Ⲛ̅ ⲞⲨⲀⲚⲀⲦⲞⲖⲎ Ⲙ̅ ⲘⲈ ϨⲘ̅ ⲠⲎⲒ Ⲛ̅ ⲆⲀ̅Ⲇ̅ ϨⲚ̅
(2/2) ⲞⲨⲈⲒⲢⲎⲚⲎ Ⲛ̅ⲦⲈ ⲠⲚⲞⲨⲦⲈ ϨⲀⲘⲎⲚ·
(2/3)
(2/4) Ⲡⲕⲁⲓⲣⲟⲥ ⲗⲟⲓⲡⲟⲛ ⲕⲓⲙ ⲉ ⲣⲟⲓ ⲉ ⲧⲣⲁ ⲕⲓⲙ ⲉ
(2/5) ⲡⲟⲣⲅⲁⲛⲟⲛ ⲙ̅ ⲡⲁ ⲗⲁⲥ ⲉⲧ ϭⲟϫⲃ̅ ⲁⲩⲱ ⲧⲁ
(2/6) [Fol. 31a ⲝ̅ⲁ̅] ⲧⲁⲡⲣⲟ | ⲛ̅ ⲁⲥⲑⲉⲛⲏⲥ ⲉ ⲧⲣⲁ ϫⲟⲟⲥ ϩⲱⲱⲧ ⲙⲛ̅
(2/7) ⲡⲣϥ̅ⲯⲁⲗⲗⲉⲓ ⲇⲁ̅ⲇ̅ ⲁⲩⲱ ⲡⲣϥ̅ϩⲱⲥ ⲉ ⲡⲛⲟⲩⲧⲉ ϫⲉ ⲁⲕ‐
(2/8) ϭⲙ̅ ⲡϣⲓⲛⲉ ⲙ̅ ⲡⲕⲁϩ ⲁⲕⲧⲣϥ̅ϯϩⲉ ⲁⲕⲧⲁϣⲉ ⲁⲁϥ ⲛ̅
(2/9) ⲣⲙ̅ⲙⲁⲟ· ⲁ ⲡⲉⲓⲉⲣⲟ ⲡⲛⲟⲩⲧⲉ ⲙⲟⲩϩ ⲙ̅ⲙⲟⲟⲩ ⲁⲕⲥⲟⲃⲧⲉ
(2/10) ⲛ̅ⲧⲉⲩϩⲣⲉ ϫⲉ ⲡⲁⲓ ⲡⲉ ⲡⲛ̅ⲥⲟⲃⲧⲉ ⲛⲁⲙⲉ· ⲁϥϭⲙ̅ ⲡϣⲓⲛⲉ
(2/11) ⲙ̅ ⲡⲕⲁϩ ⲁϥⲧⲣϥ̅ϯϩⲉ ⲁϥⲧⲁϣⲉ ⲁⲁϥ ⲛ̅ ⲣⲙ̅ⲙⲁⲟ·
(2/12) ⲉϣϫⲉ ⲟⲩ ⲉⲩⲫⲣⲟⲥⲩⲛⲏ ⲛ̅ ⲛ̅ⲣⲱⲙⲉ ⲡⲉ ⲡⲏⲣⲡ̅ ⲛ̅‐
(2/13) ϩⲩⲗⲏⲕⲟⲥ
(2/14) Ⲡⲁⲓ ⲉⲩϣⲁⲛⲣ̅ϩⲟⲩⲟ ⲥⲱ ⲉ ⲃⲟⲗ ⲛ̅ ϩⲏⲧϥ̅ ϣⲁⲩϯϩⲉ· ⲁⲩⲱ
(2/15) ϣⲁⲣⲉ ⲟⲩⲙⲛ̅ⲧ̅ϣⲛⲁ ϣⲱⲡⲉ ⲛ̅ ϩⲏⲧϥ̅· ⲉⲓⲉ ⲟⲩⲏⲏⲣ ⲧⲉ
(2/16) ⲧⲉⲩⲫⲣⲟⲥⲩⲛⲏ ⲙⲛ̅ ⲡⲣⲁϣⲉ ⲛ̅ ⲛ̅ⲣⲱⲙⲉ ⲛ̅ⲧⲁⲩⲥⲱ ⲉ
(2/17) ⲃⲟⲗ ϩⲛ̅ ⲧⲡⲩⲅⲏ ⲙ̅ⲙⲟⲩ ⲛ̅ ⲱⲛϩ̅ ⲡⲉⲭⲥ̅· ⲉϣϫⲉ ϣⲁⲣⲉ
(2/18) ⲡⲕⲁϩ ⲉⲩⲫⲣⲁⲛⲉ ⲣ̅ϣⲁⲛ ⲡϩⲟⲩ ⲙⲡⲉ· ⲉⲓ ⲉ ϫⲱϥ· ⲉⲓⲉ
(2/19) ⲟⲩⲏⲏⲣ ⲧⲉ ⲧⲉⲩⲫⲣⲟⲥⲩⲛⲏ ⲙⲛ̅ ⲡⲣⲁϣⲉ ⲛ̅ ⲛ̅ⲣⲱⲙⲉ·
(2/20) ⲙ̅ ⲡⲛⲁⲩ ⲛ̅ⲧⲁ ⲡⲙⲟⲩⲓ ⲛϩⲱⲟⲩ ⲛ̅ ⲛⲟⲏⲧⲟⲛ ⲉⲓ ⲉϫⲛ̅
(2/21) ⲧⲥⲟⲣⲧ̅ ⲛ̅ ⲛⲟⲏⲧⲏ· ⲡϩⲱⲟⲩ ⲙⲉⲛ ⲉⲧ ⲟⲩⲟⲛϩ̅ ⲉ ⲃⲟⲗ
(2/22) ϣⲁϥϯ ⲛ̅ ⲟⲩⲕⲁⲣⲡⲟⲥ ⲉϥⲟⲩⲟⲛϩ̅ ⲉ ⲃⲟⲗ ⲥⲁⲣⲕⲓⲕⲟⲥ·
(2/23) ⲡϩⲱⲟⲩ ⲇⲉ ⲛ̅ⲧⲟϥ ⲙ̅ ⲡⲛ̅ⲓ̅ⲕⲟⲛ· ⲛ̅ ⲧⲉⲣⲉ ϥⲉⲓ ⲉϫⲙ̅
(2/24) ⲡⲕⲁϩ ⲁⲛⲣⲱⲙⲉ· ϯⲕⲁⲣⲡⲟⲥ ⲙ̅ ⲡⲛ̅ⲓ̅ⲕⲟⲛ·
(2/25) Ⲁϣ ϭⲉ ⲧⲉⲛⲟⲩ ⲛⲉ ⲛ̅ⲕⲁⲣⲡⲟⲥ ⲉⲧ ⲙ̅ⲙⲁⲩ ⲥⲱⲧⲙ̅ ⲁⲛⲟⲕ
(2/26) ϯⲛⲁⲧⲁⲙⲟⲕ· ⲟⲩ ⲙⲟⲛⲟⲛ ⲙ̅ⲡⲣ̅ ⲇⲓⲥⲧⲁⲍⲉ ⲟⲩⲇⲉ
(2/27) [Fol. 31b ⲝ̅ⲃ̅] ⲙ̅ⲡⲣ̅ ⲕⲣⲙ̅ⲣⲙ̅ | ⲟⲩ ⲉⲕⲕⲗⲏⲥⲓⲁ ⲛ ⲟⲩⲱⲧ ⲧⲛ̅ⲧⲁⲥϣ‐
(2/28) ⲧⲁⲙ ⲉⲓϣⲁϫⲉ· ⲉ ⲧⲥⲩⲛⲁⲅⲱⲅⲏ ⲛ̅ ⲛⲓⲟⲩⲇⲁⲓ ⲧⲁⲓ
(2/29) ⲙⲉⲛ ⲉⲓⲙⲟⲩⲧⲉ ⲉ ⲣⲟⲥ ⲁⲛ ϫⲉ ⲉⲕⲕⲗⲏⲥⲓⲁ ⲙ̅ ⲡⲛ̅ⲓ̅ⲕⲟⲛ
(2/30) ⲉ ⲧⲃⲉ ⲡⲁⲓ ⲣⲱ ⲁⲩϣⲧⲁⲙ ⲙ̅ⲙⲟⲥ· ϩⲓⲧⲙ̅ ⲡⲉ ⲛⲧⲁϥ‐
(2/31) ⲧⲱⲟⲩⲛ ⲉ ⲃⲟⲗ ϩⲛ̅ ⲛⲉⲧ ⲙⲟⲟⲩⲧ ⲁϥϩⲙⲟⲟⲥ ϩⲓ ⲧⲟⲩⲛⲁⲙ
(2/32) ⲙ̅ ⲡⲉϥⲉⲓⲱⲧ ⲁϥⲣ̅ ⲣⲱⲙⲉ ϩⲓⲧⲙ̅ ⲡϥ̅ⲟⲩⲉϩⲥⲁϩⲛⲉ· ϩⲉⲛ
(2/33) ϣⲟ ⲛ̅ ϣⲟ ⲙⲛ̅ ϩⲉⲛⲧⲃⲁ ⲛ̅ ⲧⲃⲁ· ⲛⲉ ⲛⲧⲁⲩⲟⲩⲱⲛ·
(2/34) ⲙ̅ⲙⲟⲟⲩ ⲛⲁⲛ ϩⲓⲧⲙ̅ ⲡⲉϥⲥⲛⲟϥ ⲉⲧ ⲟⲩⲁⲁⲃ· ⲛ̅ⲧⲁⲩ‐
(3/1) ⲡⲁϩⲧϥ̅ ⲉ ⲃⲟⲗ ϩⲁ ⲣⲟⲛ ⁛— ⲛ̅ⲕⲁⲣⲡⲟⲥ ⲇⲉ ⲛ̅ⲧⲁⲓϣⲣⲡ̅
(3/2) ϫⲟⲟⲩ ⲛⲉ ⲛⲁⲓ· ⲧⲉⲅⲕⲣⲁϯⲁ· ⲡⲧⲃ̅ⲃⲟ· ⲧⲡⲁⲣⲑⲉⲛⲓⲁ·
(3/3) ⲧⲙⲛ̅ⲧ̅ⲛⲁⲏⲧ· ϯⲣⲏⲛⲏ· ⲑⲉⲗⲡⲓⲥ· ⲧⲙⲛ̅ⲧⲣⲙ̅ⲣⲁϣ·
(3/4) ⲧⲙⲛ̅ⲧ̅ⲥ[ⲧ̅]ⲙⲏⲧ· ⲙⲛ̅ ⲛⲉⲧⲛⲏⲩ ⲙⲛ̅ⲛ̅ⲥⲁ ⲛⲁⲓ· ⲛⲁⲓ ⲛⲉ
(3/5) ⲛⲧⲁ ϯⲥⲱϣⲉ ⲙ̅ ⲡⲛ̅ⲓ̅ⲕⲟⲛ ⲧⲁⲩⲟⲟⲩ ⲉ ϩⲣⲁⲓ ϩⲓⲧⲙ̅
(3/6) ⲡϩⲱⲟⲩ ⲙ̅ ⲡⲛ̅ⲓ̅ⲕⲟⲛ ⲛ̅ⲧⲁϥⲉⲓ ⲉ ϫⲱⲥ·
(3/7) Ⲡⲕⲁⲓⲣⲟⲥ ⲗⲟⲓⲡⲟⲛ ⲡⲉ ⲡⲁⲓ ⲉ ⲧⲣⲁϫⲟⲟⲥ· ⲙⲛ̅ ⲡⲉⲡⲣⲟ‐
(3/8) ⲫⲏⲧⲏⲥ· ⲁⲩⲱ ⲡⲛⲟⲙⲟⲑⲉⲧⲏⲥ ⲙⲱⲩⲥⲏⲥ· ϫⲉ ⲙⲁⲣⲛ̅
(3/9) ϫⲱ ⲉ ⲡϫⲥ̅ ϩⲛ̅ ⲟⲩⲉⲟⲟⲩ ⲅⲁⲣ ⲁϥϫⲓ ⲉⲟⲟⲩ ⁛— Ⲉϣϫⲉ
(3/10) ⲁ ⲛⲉⲧ ⲙ̅ⲙⲁⲩ ⲣ̅ ϣⲡⲏⲣⲉ ⲉⲩⲛⲁⲩ ⲉ ⲛⲉⲩϫⲁϫⲉ ⲉⲩⲙⲟⲩ
(3/11) ϩⲛ̅ ⲑⲁⲗⲗⲁⲥⲁ ⲉⲓⲉ ⲉ ⲧⲃⲉ ⲟⲩ ⲛ̅ ϯⲛⲁⲣ̅ϣⲡⲏⲣⲉ ⲁⲛ ⲁⲛⲟⲕ
(3/12) ⲉⲓⲛⲁⲩ ⲉ ⲡⲉⲛⲧⲁϥⲙⲟⲩ | ϩⲁⲣⲟⲛ· ⲁⲩⲱ ⲁϥⲧⲱⲟⲩⲛ [Fol. 32a ⲝ̅ⲅ̅]
(3/13) ϣⲁⲛⲧ ϥ̅ⲑⲃ̅ⲃⲓⲟ ⲙ̅ ⲡϫⲁⲥⲓϩⲏⲧ ⁛— ⲁⲩⲉⲓⲥ ⲗⲟⲓⲡⲟⲛ
(3/14) Ⲛⲧⲁⲕⲓⲙ ⲉ ⲡⲟⲣⲅⲁⲛⲟⲛ ⲙ̅ ⲡⲁ ⲗⲁⲥ ⲛ̅ⲧⲁⲧⲁⲩⲟ ⲛ̅
(3/15) ϩⲉⲛⲕⲟⲩⲓ ⲛ̅ⲧⲁⲓⲟ· ⲉ ⲡⲉⲓ ⲡⲉⲧ ⲟⲩⲁⲁⲃ ⲉⲧ ⲛ̅ⲥⲟⲟⲩϩ
(3/16) ⲉ ϩⲟⲩⲛ ⲉ ⲡⲉϥⲣⲁⲛ ⲉⲧ ⲟⲩⲁⲁⲃ· ⲟⲩⲉⲓⲱⲧ ⲙ̅ ⲙⲁⲓ
(3/17) ⲛϥ̅ϣⲏⲣⲉ ⲡⲉ· ⲟⲩϣⲱⲥ ⲛ̅ ⲣϥ̅ⲙⲟⲟⲛⲉ ⲕⲁⲗⲱⲥ ⲡⲉ
(3/18) ⲉϥⲫⲟⲣⲉⲓ ⲛ̅ ⲧⲥⲛ̅ⲧⲉ ⲛ̅ ⲁⲣⲉⲧⲏ·
(3/19) Ⲧⲡⲁⲣⲑⲉⲛⲓⲁ· ⲁⲩⲱ ⲡⲅⲁⲙⲟⲥ ⲛ̅ⲥⲉⲙⲛⲟⲛ· ⲁⲗⲗⲁ ⲙⲉϣⲁⲕ
(3/20) ⲛ̅ⲧⲉ ⲟⲩⲁ ϫⲟⲟⲥ ⲛⲁⲓ· ϫⲉ ⲙⲛ̅ϣϭⲟⲙ ⲉ ⲧⲣⲉ ⲡⲣⲱⲙⲉ
(3/21) ⲣ̅ ⲡⲁⲣⲑⲉⲛⲟⲥ ⲙⲛ̅ⲛ̅ⲥⲁ ⲧⲣϥ̅ϫⲓ ⲥϩⲓⲙⲉ· ⲙⲁⲣⲉ ⲡⲉⲧ
(3/22) ⲙ̅ⲙⲁⲩ ⲥⲱⲧⲙ̅ ⲁⲛⲟⲕ ϯⲛⲁϯ ⲛⲁϥ ⲛ̅ ⲟⲩⲁⲡⲟⲇⲓⲝⲓⲥ
(3/23) ⲉ ⲃⲟⲗ ϩⲛ̅ ⲛⲉⲅⲣⲁⲫⲏ ⲉⲧ ⲟⲩⲁⲁⲃ· ⲛ̅ⲧⲁϫⲟⲟⲥ ϩⲱ ⲙⲛ̅
(3/24) ⲡⲉⲛⲥⲏ̅ⲣ̅ ϫⲉ ⲟⲩⲛ̅ ϩⲟⲓⲛⲉ ⲉ ⲁⲩⲁⲁⲩ ⲛ̅ⲥⲓⲟⲩⲣ ⲙ̅ⲙⲓⲛ
(3/25) ⲙ̅ⲙⲟⲟⲩ ⲉ ⲧⲃⲉ ⲧⲙⲛ̅ⲧ̅ⲉⲣⲟ ⲛ ⲙ̅ ⲡⲏⲩⲉ· ⲛⲉⲥⲓⲟⲩⲣ
(3/26) ⲅⲁⲣ ⲉϣⲁⲩϫⲡⲟⲟⲩ ⲉ ⲃⲟⲗ ϩⲛ̅ ϩⲏⲧⲥ̅ ⲛ̅ⲧⲉⲩⲙⲁⲁⲩ ⲉⲩⲟ
(3/27) ⲛ̅ⲥⲓⲟⲩⲣ ⲡⲉⲩⲣⲁⲛ ⲙ̅ⲙⲁⲧⲉ· ⲡⲉⲥⲓⲟⲩⲣ ⲡⲉⲧ ⲛⲁⲁϥ ⲇⲉ
(3/28) ⲛ̅ⲥⲓⲟⲩⲣ ⲙ̅ⲙⲓ̈ⲛ ⲙ̅ⲙⲟϥ ⲛⲓⲙ ⲡⲉⲧ ⲛⲁϣϣⲁϫⲉ ⲉ
(3/29) ⲧϥ̅ⲙⲛ̅ⲧ̅ϫⲱⲱⲣⲉ· ⲉ ⲛⲉ ⲛⲧⲁ ⲇⲁ̅ⲇ̅ ⲅⲁⲣ ⲡⲁⲧⲁⲥⲥⲉ
(3/30) ⲛ̅ⲅⲟⲗⲓⲁⲑ· ⲉⲣⲉ ⲛⲉⲥⲕⲉⲩⲉ ⲙ̅ ⲡⲟⲗⲩⲙⲓⲕⲟⲛ ⲧⲟ ϩⲓⲱⲱϥ
(3/31) ⲛⲉⲩⲛⲁ ⲉⲡⲁⲓⲛⲟⲩ ⲙ̅ⲙⲟϥ ⲁⲛ ⲡⲉ ⲛ̅ϯϩⲉ ⲧⲏⲣⲥ̅· ⲁⲗⲗⲁ
(3/32) ⲛ̅ ⲧⲉⲣ ⲉϥⲡⲁⲧⲁⲥⲥⲉ | ⲙ̅ⲙⲟϥ ⲭⲱⲣⲓⲥ ϩⲟⲡⲗⲟⲛ ϩⲓ [Fol. 32b ⲝ̅ⲇ̅]
(3/33) ⲙⲉⲣⲉϩ ⲛ̅ⲑⲉ ⲛ̅ⲑⲉ (sic) ⲛ̅ ⲛⲉ ⲛⲧⲁⲩⲙⲟⲩ ⲧⲏⲣⲟⲩ· ⲙⲛ̅
(3/34) ⲛ̅ⲉⲡⲓⲛⲏⲕⲓⲟⲛ ⲉⲧⲉ ⲛⲉⲧ ϫⲣⲁⲉⲓⲧ ⲛⲉ· ⲛ̅ ⲧⲉⲓ ϩⲉ ⲟⲛ ⲣ̅
(4/1) ϣⲁⲛ ⲡⲣⲱⲙⲉ· ⲉⲧⲟⲩⲛⲁϫⲡⲟϥ ⲉϥⲟ ⲛ̅ⲥⲓⲟⲩⲣ· ⲁⲅⲱ‐
(4/2) ⲛⲓⲍⲉ ⲥⲉⲛⲁⲟⲡⲥ̅ ⲉ ⲣⲟϥ ⲁⲛⲉⲩ ⲙⲛ̅ⲧ̅ϫⲱⲱⲣⲉ· ⲛ̅ⲑⲉ ⲙ̅
(4/3) ⲡⲉⲧ ⲛⲁⲁⲅⲱⲛⲓⲍⲉ ⲉⲣⲉ ⲛϥ̅ⲙⲉⲗⲟⲥ ⲙ̅ⲙⲟϥ ⁛—
(4/4) Ⲇⲁ̅ⲇ̅ ⲙⲉⲛ ⲅⲁⲣ ⲛ̅ⲧⲁϥⲡⲁⲧⲁⲥⲥⲉ ⲙ̅ ⲡⲙⲟⲩⲓ ⲙⲛ̅ ⲧⲁⲣⲝ̅
(4/5) ⲛ̅ ⲟⲩⲥⲟⲡ ⲏ̅ ⲥⲛⲁⲩ ⲁⲩⲱ ϣⲁ ϣⲟⲙⲛ̅ⲧ̅ ⲛ̅ⲥⲟⲡ· ⲇⲓⲙⲏ‐
(4/6) ⲧⲣⲓⲟⲥ ⲇⲉ ⲛⲧⲟϥ ⲡⲁⲣⲭⲏⲉⲡⲓⲥⲕⲟⲡⲟⲥ ⲛ̅ⲧⲁϥⲡⲁⲧⲁⲥⲥⲉ
(4/7) ⲛ̅ ⲛ̅ϩⲩⲇⲟⲛⲏ ⲙ̅ ⲙⲏⲏⲛⲉ ⁛— Ⲡⲉⲧ ⲙⲓϣⲉ ⲙⲛ̅ ⲛⲉⲑⲏ‐
(4/8) ⲣⲓⲟⲛ ⲛ̅ ⲟⲩⲙⲛ̅ⲧ̅ϫⲱⲱⲣⲉ ⲁⲛ ⲡⲉ· ⲛ̅ⲑⲉ ⲙ̅ ⲡⲉⲧ ⲙⲓϣⲉ
(4/9) ⲙⲛ̅ ⲙ̅ ⲡⲁⲑⲟⲥ· ⲣ̅ϣⲁⲛ ⲛⲉⲑⲏⲣⲓⲟⲛ· ⲟⲩⲱⲙ ⲙ̅ ⲡⲣⲱⲙⲉ
(4/10) ⲙⲉⲩϩⲉ ⲉ ⲣⲟϥ ⲛ̅ ⲕⲉ ⲥⲟⲡ ⲉⲧⲣ ϥ̅ⲙⲓϣⲉ ⲛⲙ̅ⲙⲁϥ·
(4/11) ⲑⲩⲇⲟⲛⲏ ⲇⲉ ⲛ̅ⲧⲟⲥ ⲡⲣⲱⲙⲉ ⲉⲧ ⲛⲁⲕⲁ ⲙⲁ ⲛⲁⲥ ⲛ̅ ϩⲏⲧϥ̅
(4/12) ⲙⲉⲥⲗⲟ ⲉⲥⲡⲁⲧⲁⲥⲥⲉ ⲙ̅ⲙⲟϥ ⲙ̅ⲙⲏⲏⲛⲉ ϣⲁⲛⲧ ⲉⲥⲧⲁ‐
(4/13) ⲕⲟϥ ⲛⲉⲥⲁⲩⲝⲁⲛⲉ ⲛ̅ ϩⲏⲧϥ̅· ⲁⲩⲱ ⲥⲉⲥⲟⲟⲩⲛ ⲙ̅ ⲡⲁⲓ
(4/14) ⲛ̅ϭⲓ ⲛ̅ⲥⲟⲫⲟⲥ ⲛ̅ⲉⲅⲕⲣⲁⲧⲏⲥ ⲉ ⲧⲃⲉ ⲡⲁⲓ ⲣⲱ ⲉⲩⲡⲏⲧ
(4/15) ⲉ ⲡϫⲁⲓⲉ· ⲡⲗⲏⲛ ⲙⲁⲣⲛ̅ⲕⲧⲉ ⲡϣⲁϫⲉ ⲉϫⲙ̅ ⲡⲉⲓ ⲡⲉⲧ
(4/16) ⲟⲩⲁⲁⲃ· ⲧⲉⲛⲟⲩ ⲛ̅ⲧⲛ̅ⲧⲁⲙⲱⲧⲛ̅ ⲉ ⲛϥ̅ⲁⲣⲉⲧⲏ ⲙⲛ̅
(4/17) [Fol. 33a ⲝ̅ⲉ̅] ⲛϥ̅ⲙⲛ̅ⲧ̅ϫⲱⲱⲣⲉ· ⲡⲡⲉⲧ ⲟⲩ | ⲧⲟⲩⲁⲁⲃ (sic) ϭⲉ ⲟⲩⲛ
(4/18) ⲇⲏⲙⲓⲧⲣⲓⲟⲥ ⲛⲉⲩ ⲉ ⲃⲟⲗ ⲡⲉ ϩⲛ̅ ⲛ̅ ⲛⲟϭ ⲙ̅ ⲡⲣⲉⲥⲃⲩ‐
(4/19) ⲧⲉⲣⲟⲥ ⲉⲧ ϯⲥⲟⲉⲓⲧ ϩⲛ̅ ⲧⲡⲟⲗⲓⲥ ⲣⲁⲕⲟⲧⲉ· ⲙⲛ̅ⲛ̅ⲥⲁ
(4/20) ⲧⲣϥ̅ⲙⲟⲩ ⲅⲁⲣ ⲛ̅ϭⲓ ⲡⲡⲉⲧ ⲟⲩⲁⲁⲃ ⲓⲟⲩⲗⲓⲁⲛⲟⲥ
(4/21) ⲡⲁⲣⲭⲏⲉⲡⲓⲥⲕⲟⲡⲟⲥ ⲛ̅ ⲣⲁⲕⲟⲧⲉ ⲁ ⲡⲉⲑⲣⲟⲛⲟⲥ ⲛ̅
(4/22) ⲣⲁⲕⲟⲧⲉ ⲣ̅ ⲟⲩⲙⲏⲏϣⲉ ⲛ̅ϩⲟⲟⲩ ⲉϥⲕⲏ ⲉ ⲃⲟⲗ ⲛ̅ ⲁⲧ
(4/23) ⲉⲡⲓⲥⲕⲟⲡⲟⲥ ⲙ̅ⲡⲉ ⲣⲱⲙⲉ ϩⲙⲟⲟⲥ ⲉϫⲙ̅ ⲡⲉⲑⲣⲟⲛⲟⲥ ⲛ̅
(4/24) ⲧⲙⲛ̅ⲧ̅ⲁⲣⲭⲏⲉⲡⲓⲥⲕⲟⲡⲟⲥ ⲉ ⲃⲟⲗ ϫⲉ ⲡⲕⲁⲓⲣⲟⲥ ⲡⲉ ⲛ̅
(4/25) ⲛⲣ̅ⲣⲱⲟⲩ ⲛ̅ⲁⲛⲟⲙⲟⲥ· ⲁⲩⲱ ⲛ̅ⲣⲉϥϣⲙ̅ϣⲉ ⲉⲓⲇⲱⲗⲟⲛ·
(4/26) ⲉⲣⲉ ⲟⲩⲛⲟϭ ⲛ̅ ⲇⲓⲱⲅⲙⲟⲥ ϩⲓϫⲛ̅ ⲧⲕ̅ⲕⲗⲏⲥⲓⲁ· ⲁⲩⲱ
(4/27) ⲛⲉⲣⲉ ⲡⲗⲁⲟⲥ ⲟ̅ ⲛ̅ⲑⲉ ⲛ̅ ⲛⲉⲓⲉⲥⲟⲟⲩ ⲉⲧⲉ ⲙⲛ̅ⲧⲟⲩϣⲱⲥ
(4/28) ⲙ̅ⲙⲁⲩ· ϩⲓⲧⲙ̅ ⲡⲟⲩⲱϣ ⲟⲩⲛ ⲙ̅ ⲡⲛⲟⲩⲧⲉ· ⲙⲛ̅ ⲧⲉⲯⲩ‐
(4/29) ⲫⲟⲥ ⲙ̅ ⲡⲗⲁⲟⲥ ⲧⲏⲣϥ̅ ⲁⲩⲁⲙⲁϩⲧⲉ ⲛ̅ⲓⲱⲥⲏⲫ ⲛ̅ⲃⲣ̅ⲣⲉ·
(4/30) ⲉⲓϣⲁϫⲉ ⲁ ⲡϩⲁⲅⲓⲟⲥ ⲇⲓⲙⲏⲧⲣⲓⲟⲥ ⲁⲩⲑⲙ̅ⲥⲟϥ ⲉϫⲙ̅
(4/31) ⲡⲑⲣⲟⲛⲟⲥ· ⲙ̅ ⲡϩⲁⲅⲓⲟⲥ ⲙⲁⲣⲕⲟⲥ ⲡⲉⲩⲁⲅⲅⲉⲗⲓⲥⲧⲏⲥ·
(4/32) ⲁⲗⲗⲁ ⲡⲟⲗⲗⲁⲕⲏⲥ· ⲕⲛⲁϫⲟⲟⲥ ⲛⲁⲓ ⲱ̅ ⲡⲉⲧ ⲥⲱⲧⲙ̅ ϫⲉ
(4/33) ⲉⲥⲧⲱ ⲉⲕⲧⲟⲛⲧⲛ̅ ⲙ̅ ⲡⲉⲓ ⲡⲉⲧ ⲟⲩⲁⲁⲃ ⲉ ⲓⲱⲥⲏⲫ ⲙ̅ⲡⲉ
(4/34) ⲕⲧⲟⲛⲧⲛ̅ ⲛ̅ ⲧⲉ̅ⲥϩⲓⲙⲉ ⲙ̅ ⲡⲉⲓ ⲡⲉⲧ ⲟⲩⲁⲁⲃ ⲁⲩⲱ ⲛ̅
(5/1) ϩⲁⲕ ⲉ ⲧⲉⲥϩⲓⲙⲉ ⲛ̅ ⲁⲧ ϣⲁⲩ ⲉⲧ ⲙ̅ⲙⲁⲩ· ⲛ̅ⲧⲁⲥ‐
(5/2) ⲫⲑⲟⲛⲉⲓ ⲉ ⲡⲡⲉⲧ ⲟⲩⲁⲁⲃ ⲓⲱⲥⲏⲫ ⲉⲓϣⲁϫⲉ ⲉ ⲧⲉⲥϩⲓⲙⲉ
(5/3) ⲛ̅ ⲣⲙ̅ ⲛ̅ ⲕⲏⲙⲉ· ⲙ̅ⲙⲟⲛ | ⲙ̅ⲙⲟⲛ ⲙⲏ ⲅⲉⲛⲟⲓⲧⲟ ⲁⲗⲗⲁ [Fol. 33b ⲝ̅ⲋ̅]
(5/4) ⲕⲱ ⲛⲁⲓ ⲉ ⲃⲟⲗ ⲱ̅ ⲡⲗⲁⲟⲥ· ⲙ̅ ⲙⲁⲓ̈ ⲡⲉⲭⲥ̅· ⲓⲱⲥⲏⲫ
(5/5) ⲅⲁⲣ ⲉⲛⲉ ⲛⲧⲁϥⲛ̅ⲕⲟⲧⲕ̅ ⲙⲛ̅ ⲧⲣⲙ̅ ⲛ̅ ⲕⲏⲙⲉ ⲛⲉ ⲟⲩⲛⲟⲃⲉ
(5/6) ⲛⲁϥ ⲡⲉ· ⲟⲩⲡⲟⲣⲛⲓⲁ ⲅⲁⲣ ⲧⲉⲧ ϥ̅ⲛⲁⲁⲥ ⲉ ⲧⲃⲉ ⲡⲁⲓ ⲣⲱ
(5/7) ⲁϥϩⲁⲣⲉϩ ⲉ ⲡϥ̅ⲥⲱⲙⲁ ⲉϥⲟⲩⲁⲁⲃ ⲙ̅ ⲡⲛⲟⲩⲧⲉ ⲛ̅ⲧⲁϥ‐
(5/8) ⲧⲁⲙⲓⲟϥ· ⲡⲡⲉⲧ ⲟⲩⲁⲁⲃ ⲇⲉ ⲛ̅ⲧⲟϥ ⲇⲓⲙⲏⲧⲣⲓⲟⲥ ⲉⲛⲉ
(5/9) ⲛⲧⲁϥⲛ̅ⲕⲟⲧⲕ̅ ⲙⲛ̅ ⲧϥ̅ⲥϩⲓⲙⲉ· ⲛⲉ ⲙⲛ̅ ⲛⲟⲃⲉ ⲉ ⲣⲟϥ
(5/10) ⲡⲉ ⲛ̅ⲧⲁⲩϣⲟⲛⲃⲟⲩ ⲙⲛ̅ ⲛⲉⲩⲉⲣⲏⲩ ⲉ ⲃⲟⲗ ϩⲓⲧⲙ̅
(5/11) ⲡⲛⲟⲩⲧⲉ· ⲁⲗⲗⲁ ⲡⲁⲛⲧⲱⲥ ⲕⲛⲁϫⲟⲟⲥ ϫⲉ ⲟⲩⲉⲡⲓⲥⲕⲟ‐
(5/12) ⲡⲟⲥ ⲡⲉ· ⲛ ⲉϣϣⲉ ⲛⲉ ⲣⲟϥ ⲉ ϫⲓ ⲥϩⲓⲙⲉ· ⲙ̅ⲡⲣ̅ ϫⲟⲟⲥ
(5/13) ⲛ̅ ⲧⲉⲓ ϩⲉ ⲱ̅ ⲡⲥⲟⲛ· ⲕⲁⲓ ⲅⲁⲣ ⲁⲛⲕⲁⲛⲱⲛ ⲉⲧ ⲟⲩⲁⲁⲃ
(5/14) ⲛ̅ ⲛ̅ⲁⲡⲟⲥⲧⲟⲗⲟⲥ ϫⲟⲟⲥ ⲛ̅ϯϩⲉ ϫⲉ ⲉϣⲱⲡⲉ ⲟⲩⲁⲡⲉ
(5/15) ⲉⲩⲛⲧⲁϥ ⲥϩⲓⲙⲉ ⲙ̅ⲙⲁⲩ ϩⲁ ⲑⲏ ⲙ̅ⲡⲁⲧ ϥ̅ⲣ̅ ⲉⲡⲓ‐
(5/16) ⲥⲕⲟⲡⲟⲥ· ⲙⲛ̅ⲛ̅ⲥⲱⲥ ⲉϥϣⲁⲛⲣ̅ ⲉⲡⲓⲥⲕⲟⲡⲟⲥ ⲛ̅ ⲛϥ̅ⲉϣ
(5/17) ⲛⲟϫⲥ̅ ⲉ ⲃⲟⲗ ⲁⲗⲗⲁ ⲙⲁⲣϥ̅ϭⲱ ⲛⲙ̅ⲙⲁⲥ· ϣⲁⲣⲉ
(5/18) ⲡⲁⲡⲟⲥⲧⲟⲗⲟⲥ ⲉⲧ ⲟⲩⲁⲁⲃ ϫⲟⲟⲥ ϫⲉ ⲡⲅⲁⲙⲟⲥ ⲧⲁⲓⲏⲩ
(5/19) ϩⲛ̅ ϩⲱⲃ ⲛⲓⲙ ⲁⲩⲱ ⲡⲙⲁ ⲛ̅ ⲛ̅ⲕⲟⲧⲕ̅ ⲧⲃ̅ⲃⲏⲩ· ⲙ̅ ⲡⲟⲣⲛⲟⲥ
(5/20) ⲙⲛ̅ ⲛ̅ ⲛⲟⲉⲓⲕ ⲛⲉⲧ ⲉⲣⲉ ⲡⲛⲟⲩⲧⲉ ⲛⲁⲕⲣⲓⲛⲉ ⲙ̅ⲙⲟⲟⲩ·
(5/21) ⲡⲁⲓ ⲡⲉⲧ ⲟⲩⲁⲁⲃ | ϭⲉ ⲁϥⲣ̅ ⲡⲉⲧⲡⲉ ⲙ̅ ⲡⲉ ⲛⲧⲁⲛϫⲟⲟϥ [Fol. 34a ⲝ̅ⲍ̅]
(5/22) ⲛ̅ ⲧⲉⲣ ⲟⲩⲕⲁⲑⲓⲥⲧⲁ ⲟⲩⲛ ⲙ̅ⲙⲟϥ ⲉϫⲙ̅ ⲡⲉⲑⲣⲟⲛⲟⲥ ⲛ̅ⲧ
(5/23) ⲉⲡⲓ̈ⲥⲕⲟⲡⲏ ⲟⲩⲁϣ ⲙ̅ ⲙⲓⲛⲉ ⲡⲉ ⲡⲁⲓ ⲙ̅ⲡⲣ̅ ϯ ⲛⲁϥ ⲁⲩⲱ
(5/24) ϣⲁϥϫⲟⲟⲥ ⲛⲁϥ ϫⲉ ⲡⲁ ϣⲏⲣⲉ ⲃⲱⲕ ⲥⲁϩⲱⲱⲕ ⲉ ⲃⲟⲗ
(5/25) ⲛ̅ ⲁϣ ⲛ̅ ⲛⲟⲃⲉ ⲉⲧ ⲉⲕⲉⲓⲣⲉ ⲙ̅ⲙⲟϥ ⲙⲛ̅ⲛ̅ⲥⲱⲥ ⲛⲅ̅ ϫⲓ ⲉ
(5/26) ⲃⲟⲗ ϩⲛ̅ ⲙ̅ⲙⲩⲥⲧⲏⲣⲓⲟⲛ ⲉⲧ ⲟⲩⲁⲁⲃ·
(5/27) Ⲛ̅ ⲧⲉⲣ ⲉϥϭⲱ ⲟⲩⲛ ⲉϥⲙⲏⲛ ⲉ ⲃⲟⲗ ⲛ ⲧⲉⲓ ϩⲉ ⲁ ⲧⲡⲟⲗⲓⲥ
(5/28) ⲧⲏⲣⲥ̅ ⲥⲁϩⲱⲱⲥ ⲉ ⲃⲟⲗ ⲛ̅ ⲛ̅ⲛⲟⲃⲉ· ϩⲱⲥ ⲇⲉ ⲉ ⲃⲟⲗ ⲛ̅
(5/29) ⲛ̅ⲛⲟⲃⲉ· ϩⲱⲥ ⲇⲉ ⲣ̅ϣⲁⲛ ⲟⲩⲁ ⲛⲁⲩ ⲉ ⲟⲩⲁ ⲉϥⲉⲓⲣⲉ
(5/30) ⲛ̅ ⲟⲩⲛⲟⲃⲉ ϣⲁϥϫⲡⲓⲟϥ ϫⲉ ⲥⲁϩⲱⲱⲕ ⲉ ⲃⲟⲗ ⲙ̅ ⲡⲉⲓ
(5/31) ϩⲱⲃ· ⲙⲏⲡⲟⲧⲉ ⲛ̅ⲧⲉ ⲡⲁⲣⲭⲏⲉⲡⲓⲥⲕⲟⲡⲟⲥ ⲇⲓⲁⲧⲣⲉⲡⲉ
(5/32) ⲙ̅ⲙⲟⲕ ⲉⲣⲉ ⲡⲗⲁⲟⲥ· ⲧⲏⲣϥ̅ ⲑⲉⲱⲣⲉⲓ ⲙ̅ⲙⲟⲕ ⲁⲩⲱ
(5/33) ϣⲁⲣⲉ ⲡⲉⲧ ⲙ̅ⲙⲁⲩ ⲣ̅ ϩⲟⲧⲉ ⲛϥ̅ϭⲱ· ϩⲓⲧⲛ̅ ⲧⲉⲓ ⲁⲓϯⲁ
(5/34) ⲟⲩⲛ ϩⲁϩ ⲥⲁϩⲱⲟⲩ ⲉ ⲃⲟⲗ ⲉ ⲧⲙ̅ ⲣ̅ ⲛⲟⲃⲉ· ⲡⲗⲏⲛ
(6/1) ϣⲁⲣⲉ ϩⲁϩ ⲛ̅ⲣⲉϥⲧⲱϩ ϫⲟⲟⲥ ϫⲉ ⲙⲏ ⲙⲛ̅ⲧⲉ ⲡⲁⲓ
(6/2) ⲧϥ̅ⲥϩⲓⲙⲉ ⲙ̅ⲙⲁⲩ· ⲉϥϫⲱ ⲛ̅ ⲛⲉⲓ ϣⲁϫⲉ ⲛ̅ϯϩⲉ· ⲁⲩⲱ
(6/3) ⲛⲉⲩⲥⲕⲁⲛⲇⲁⲗⲓⲍⲉ ⲧⲏⲣⲟⲩ· ⲉⲣⲉ ⲟⲩⲕⲣⲙ̅ⲣⲙ̅ ϣⲟⲟⲡ
(6/4) ⲉ ⲧⲃⲏⲏⲧϥ̅ ⲉ ⲃⲟⲗ ϫⲉ ⲙ̅ⲡⲉ ⲣⲱⲙⲉ ϩⲙⲟⲟⲥ ⲉϫⲙ̅ ⲡⲉ‐
(6/5) ⲑⲣⲟⲛⲟⲥ ⲛ̅ ⲧⲙⲛ̅ⲧⲁⲣⲏⲓⲉ̅ⲡ̅ⲟ̅ⲥ̅ ϫⲓⲛ ⲙ̅ ⲫⲁⲅⲓⲟⲥ
(6/6) [Fol. 34b ⲝ̅ⲏ̅] ⲙ̅ⲁⲣⲕⲟⲥ ⲡⲉⲩ|ⲁⲅⲅⲉⲗⲓⲥⲧⲏⲥ· ⲉⲓ ⲙⲏ ⲧⲉⲓ ⲡⲁⲣⲑⲉⲛⲟⲥ·
(6/7) Ⲡⲗⲏⲛ ϣⲁⲣⲉ ϩⲟⲓⲛⲉ ⲛ̅ ⲛⲉⲧ ⲛⲟⲓ ⲛ̅ ⲛⲉⲅⲣⲁⲫⲏ ϫⲟⲟⲥ ⲛ̅
(6/8) ⲛⲉⲧ ϫⲱ ⲛ̅ ⲛⲉⲓ ϣⲁϫⲉ ϫⲉ ⲡⲅⲁⲙⲟⲥ ⲧⲁⲓⲏⲩ ϩⲛ̅ ϩⲱⲃ·
(6/9) ⲁⲩⲱ ⲡⲙⲁ ⲛ̅ ⲛ̅ⲕⲟⲧⲕ̅ ⲧⲃ̅ⲃⲏⲩ· ⲁⲩⲱ ⲡⲛⲟⲩⲧⲉ ⲡⲉ
(6/10) ⲛⲧⲁϥⲥⲟⲛⲧϥ̅· ⲁϩⲣⲱ ⲧⲛ̅ ⲉⲧⲉⲧⲛ̅ⲕⲣⲙ̅ⲣⲙ̅ ⲉ ⲡⲁⲣⲭⲏ‐
(6/11) ⲉⲡⲓⲥⲕⲟⲡⲟⲥ· ⲡⲗⲏⲛ ⲙ̅ⲡⲟⲩⲉϣ ⲡⲓⲑⲉ ⲙ̅ⲙⲟⲟⲩ· ⲉⲩϫⲱ
(6/12) ⲙ̅ⲙⲟⲥ ϫⲉ ⲡⲙⲉϩ ⲙⲛ̅ⲧ̅ⲥⲛⲟⲟⲩⲥ ⲡⲉ ⲡⲁⲓ· ⲛ̅ⲧⲁϥϩⲙⲟⲟⲥ
(6/13) ⲉϫⲙ̅ ⲡⲉⲑⲣⲟⲛⲟⲥ ⲛ̅ ⲧⲙⲛ̅ⲧ̅ⲁⲣⲭⲓⲉⲡⲓⲥⲕⲟⲡⲟⲥ ⲁⲩⲱ ⲛ̅ⲥⲁ
(6/14) ⲡⲁⲓ ⲙⲁⲩⲁϥ ⲙⲛ̅ⲧⲉ ⲟⲩⲟⲛ ⲥϩⲓⲙⲉ ⲙ̅ⲙⲁⲩ· ⲡⲛⲟⲩⲧⲉ
(6/15) ⲇⲉ ϩⲱⲱϥ ⲡⲁⲅⲁⲧⲟⲥ ⲡⲉⲧⲉ ⲛϥ̅ⲟⲩⲱϣ ⲁⲛ ⲉⲧⲣⲉⲛϥ̅ ⲡⲉⲧ
(6/16) ⲟⲩⲁⲁⲃ ϭⲱ ⲉⲩϩⲏⲡ ⲁⲗⲗⲁ ⲁϥⲟⲩⲱϣ ⲉ ⲟⲩⲟⲛϩⲟⲩ ⲉ
(6/17) ⲃⲟⲗ ⲁⲩⲱ ⲛϥ̅ϫⲓ ⲉⲟⲟⲩ ⲉ ⲃⲟⲗ ϩⲓ ⲧⲟⲟⲧⲟⲩ ⲕⲁⲧⲁ ⲡⲉ
(6/18) ⲛⲧⲁϥϫⲟⲟϥ ϩⲙ̅ ⲡⲉⲩⲁⲅⲅⲉⲗⲓⲟⲛ ϫⲉ ⲙ̅ ⲉⲩϫⲉⲣⲉ ⲟⲩ‐
(6/19) ϩⲏⲃⲥ̅ ⲛ̅ⲥⲉⲕⲁⲁϥ ϩⲁ ⲟⲩϣⲓ ⲁⲗⲗⲁ ⲉϣⲁⲩⲕⲁⲁϥ ⲉϫⲛ̅
(6/20) ⲧⲗⲩⲭⲛⲓⲁ ⲉ ⲧⲣϥ̅ ⲣ̅ ⲟⲩⲟⲉⲓⲛ ⲉ ⲛⲉⲧ ϣⲟⲟⲡ ⲧⲏⲣⲟⲩ ϩⲙ̅
(6/21) ⲡⲏⲓ· ⲁⲩⲱ ⲁϥϭⲗⲡ̅ ⲡϩⲱⲃ ⲉ ⲃⲟⲗ ⲙ̅ ⲡⲁⲣⲭⲏⲉⲡⲓⲥⲕⲟ‐
(6/22) ⲡⲟⲥ ⲉϥⲛ̅ⲕⲟⲧⲕ̅ ⲛ̅ ⲟⲩⲟⲩϣⲏ· ⲉⲓⲥ ⲟⲩⲁⲅⲅⲉⲗⲟⲥ ⲛ̅ⲧⲉ
(6/23) ⲡⲛⲟⲩⲧⲉ ⲁϥⲟⲩⲱⲛϩ̅ ⲛⲁϥ ⲉ ⲃⲟⲗ ⲡⲉϫⲁϥ ⲛⲁϥ ϫⲉ
(6/24) ⲇⲓⲙⲏⲧⲣⲓⲟⲥ ⲇⲓⲙⲏⲧⲣⲓⲟⲥ ⲙ̅ⲡⲣ̅ ϣⲓⲛⲉ ⲛ̅ⲥⲁ ⲧⲉⲕⲛⲟϥⲣⲉ
(6/25) ⲙⲁⲩⲁⲁⲕ· ⲁⲗⲗⲁ ⲛ̅ⲥⲁ ⲡⲉⲧ ϩⲓⲧⲟⲩⲱⲕ· ⲟⲛ ⲁⲩⲱ ⲛⲅ̅
(6/26) [Fol. 35a ⲝ̅ⲑ̅] ⲣ̅ ⲡⲙⲉⲉⲩⲉ· ⲙ̅ ⲡⲉ ⲛⲧⲁ ⲡϫⲥ̅ ϫⲟⲟϥ ϩⲙ̅ ⲡⲉⲩ|ⲁⲅⲅⲉ‐
(6/27) ⲗⲓⲟⲛ ϫⲉ ⲡϣⲱⲥ ⲉⲧ ⲛⲁⲛⲟⲩϥ ϣⲁϥⲕⲁ ⲧⲉϥⲯⲩⲭⲏ
(6/28) ϩⲁ ⲛⲉϥⲉⲥⲟⲟⲩ·
(6/29) Ⲁϥⲟⲩⲱϣⲃ̅ ⲛ̅ϭⲓ ⲡⲡⲉⲧ ⲟⲩⲁⲁⲃ ⲇⲓⲙⲏⲧⲣⲓⲟⲥ ⲡⲉϫⲁϥ ⲙ̅
(6/30) ⲡⲁⲅⲅⲉⲗⲟⲥ ϫⲉ ⲟⲩ ⲡⲉⲧ· ϣⲟⲟⲡ ⲡⲁ ϫⲥ̅ ⲏ̅ ⲟⲩ ⲡⲉⲧ
(6/31) ⲕ̅ⲟⲩⲉϩⲥⲁϩⲛⲉ ⲙ̅ⲙⲟϥ ⲛⲁⲓ ⲙⲏ ⲉⲕⲧⲛ̅ⲛⲟⲟⲩ ⲙ̅ⲙⲟⲓ̈
(6/32) ⲉⲩⲙⲛ̅ⲧ̅ⲙⲁⲣⲧⲩⲣⲟⲥ ϯⲥⲃ̅ⲧⲱⲧ ⲉ ⲡⲱϩⲧ̅ ⲉ ⲃⲟⲗ ⲙ̅ ⲡⲁ
(6/33) ⲥⲛⲟϥ· ϩⲁ ⲡⲣⲁⲛ ⲙ̅ ⲡⲁ ϫⲥ̅ ⲓⲥ̅ ⲡⲉⲭⲥ̅· ⲡⲉϫⲉ ⲡⲁⲅⲅⲉ‐
(6/34) ⲗⲟⲥ ⲛⲁϥ ϫⲉ ⲥⲱⲧⲙ̅ ⲉ ⲣⲟⲓ ⲱ̅ ⲇⲓⲙⲏⲧⲣⲓⲟⲥ ⲛ̅ⲧⲁ
(7/1) ⲡⲉⲭⲥ̅ ⲣ̅ ⲣⲱⲙⲉ ⲉ ⲃⲟⲗ ϫⲉ ⲉϥⲙⲉ ⲙ̅ⲙⲟⲛ· ⲁⲩⲱ ⲟⲛ
(7/2) ϫⲉ ⲉϥⲉⲧⲟⲩϫⲉ ⲡϥ̅ⲗⲁⲟⲥ· ⲧⲉⲛⲟⲩ ϭⲉ ⲛ̅ ⲟⲩⲇⲓⲕⲁⲓⲟⲛ
(7/3) ⲡⲉ ⲉ̅ⲓ̅ⲣ̅ⲉ̅ ⲕⲥⲕⲁⲛⲇⲁⲗⲓⲍⲉ ⲙ̅ ⲡⲗⲁⲟⲥ ⲛ̅ⲧⲁ ⲡⲛⲟⲩⲧⲉ
(7/4) ⲕⲁⲑⲓⲥⲧⲁ ⲙ̅ⲙⲟⲕ ⲉ ϫⲱϥ· ⲡⲉϫⲉ ⲡⲁⲣⲭⲏⲉⲡⲓⲥⲕⲟⲡⲟⲥ
(7/5) ⲙ̅ ⲡⲁⲅⲅⲉⲗⲟⲥ ϫⲉ ⲡⲁ ϫⲥ̅ ⲙⲁⲧⲁⲙⲟⲓ ⲉ ⲡⲁ ⲛⲟⲃⲉ
(7/6) ⲛ̅ⲧⲁⲥⲁϩⲱⲓ ⲉ ⲃⲟⲗ ⲙ̅ⲙⲟϥ· ⲡⲉϫⲉ ⲡⲁⲅⲅⲉⲗⲟⲥ ⲛⲁϥ
(7/7) ϫⲉ ⲡⲙⲩⲥⲧⲏⲣⲓⲟⲛ ⲉⲧ ϩⲛ̅ ⲧⲉⲕⲙⲏⲏⲧⲉ ⲙⲛ̅ ⲧⲉⲕⲥϩⲓⲙⲉ
(7/8) ⲟⲩⲟⲛϩϥ̅ ⲉ ⲃⲟⲗ ⲙ̅ ⲡⲗⲁⲟⲥ ⲧⲏⲣϥ̅· ⲡⲉϫⲉ ⲇⲓⲙⲏⲧⲣⲓⲟⲥ
(7/9) ϫⲉ ϯⲥⲟⲡⲥⲡ̅ ⲙ̅ⲙⲟⲕ ⲡⲁ ϫⲥ̅ ⲙⲁⲣⲓ ⲙⲟⲩ ⲙ̅ ⲡⲉⲕ ⲙ̅ⲧⲟ
(7/10) ⲉ ⲃⲟⲗ· ⲟⲩ ⲙⲟⲛⲟⲛ ⲙ̅ⲡⲣ̅ ⲧⲣⲉ ⲡⲁⲓ ϣⲱⲡⲉ· ⲟⲩⲇⲉ
(7/11) ⲙ̅ⲡⲣ̅ ⲧⲣⲉ ⲣⲱⲙⲉ ⲉⲓⲙⲉ ⲉ ⲣⲟϥ· ⲡⲉϫⲉ ⲡⲁⲅⲅⲉⲗⲟⲥ
(7/12) ⲛⲁϥ ϫⲉ ⲕⲥⲟⲟⲩⲛ ϩⲱⲱⲕ ⲱ̅ ⲇⲓⲙⲏⲧⲣⲓⲟⲥ ⲙ̅ ⲡⲉⲧ ⲥⲏϩ
(7/13) ϫⲉ ⲡⲁⲧ ⲥⲱⲧⲙ̅ ⲛⲁϣⲱⲡⲉ ϩⲙ̅ ⲡⲧⲁⲕⲟ· ϣⲟⲣⲡⲕ̅ ⲟⲩⲛ |
(7/14) ⲉϩⲧⲟⲟⲩⲉ· ⲙⲛ̅ⲛ̅ⲥⲁ ⲧⲣⲉ ⲕⲕⲱⲧ ⲥⲩⲛⲁⲝⲓⲥ ⲉ ⲃⲟⲗ· [Fol. 35b ⲟ̅]
(7/15) ⲥⲱⲟⲩϩ ⲉ ϩⲟⲩⲛ ⲙ̅ ⲡⲉⲕⲗⲏⲣⲟⲥ ⲧⲏⲣϥ̅ ⲙⲛ̅ ⲛⲉⲫⲩⲗⲟ‐
(7/16) ⲡⲟⲛⲟⲥ ⲛⲅ̅ ⲧⲁⲙⲟⲟⲩ ⲉ ⲡⲙⲩⲥⲧⲏⲣⲓⲟⲛ ⲉⲧ ϩⲛ̅ ⲧⲉⲕ‐
(7/17) ⲙⲏⲏⲧⲉ ⲙⲛ̅ ⲧⲉⲕⲥϩⲓⲙⲉ· ⲛ̅ ⲧⲉⲣⲉ ϥϫⲉ ⲛⲁⲓ ⲇⲉ ⲛⲁϥ
(7/18) ⲛ̅ϭⲓ ⲡⲁⲅⲅⲉⲗⲟⲥ ⲁϥϩⲟⲡϥ̅ ⲉ ⲣⲟϥ·
(7/19) Ϩⲧⲟⲟⲩⲉ ⲇⲉ ⲛ̅ ⲧⲉⲣ ⲉϥϣⲱⲡⲉ ⲛⲉ ⲡⲉϩⲟⲟⲩ ⲡⲉ ⲛ̅ ⲧⲡⲉⲛ‐
(7/20) ⲧⲏⲕⲟⲥⲧⲏ ⲉⲧ ⲟⲩⲁⲁⲃ ⲁ ⲡⲁⲣⲭⲏⲉⲡⲓⲥⲕⲟⲡⲟⲥ ⲉⲓⲣⲉ ⲛ̅
(7/21) ⲟⲩⲕⲁⲑⲟⲗⲓⲕⲏ ⲥⲩⲛⲁⲝⲓⲥ· ⲙ̅ ⲡⲉϩⲟⲟⲩ ⲉⲧ ⲙ̅ⲙⲁⲩ ⲉ
(7/22) ⲁϥⲉⲝⲏⲅⲉⲥⲑⲁⲓ ⲉ ⲡⲗⲁⲟⲥ ϩⲛ̅ ⲧϥ̅ⲧⲁⲡⲣⲟ ⲉⲧ ⲟⲩⲁⲁⲃ·
(7/23) ⲉⲓⲧⲁ ⲙⲛ̅ⲛ̅ⲥⲁ ⲡϫⲓ ⲉ ⲃⲟⲗ ϩⲛ̅ ⲙ̅ⲙⲩⲥⲧⲏⲣⲓⲟⲛ ⲉⲧ
(7/24) ⲟⲩⲁⲁⲃ ⲛϥ̅ϫⲱⲕ ⲉ ⲃⲟⲗ ⲛ̅ ⲧϥ̅ⲗⲩⲧⲟⲩⲣⲅⲓⲁ· ⲁ ⲡⲁⲣⲭⲏ‐
(7/25) ⲉⲡⲓⲥⲕⲟⲡⲟⲥ ⲕⲉⲗⲉⲩⲉ ⲙ̅ ⲡⲁⲣⲭⲏⲇⲓⲁⲕⲱⲛⲟⲥ ⲉ ⲧⲙ̅
(7/26) ⲕⲁ ⲗⲁⲁⲩ ⲉ ⲃⲱⲕ ϩⲙ̅ ⲡⲗⲁⲟⲥ ⲧⲏⲣϥ̅ ⲁⲗⲗⲁ ⲉ ⲧⲣⲉ
(7/27) ⲩⲥⲱⲟⲩϩ ⲉ ⲡⲥⲩⲛϩⲉⲇⲣⲓⲟⲛ ⲉϥϫⲱ ⲙ̅ⲙⲟⲥ ϫⲉ ⲡⲁⲣⲭⲏ‐
(7/28) ⲉⲡⲓⲥⲕⲟⲡⲟⲥ ⲡⲉⲧ ⲕⲉⲗⲉⲩⲉ ⲛⲏⲧⲛ̅ ϫⲉ ⲙ̅ⲡⲣ̅ ⲧⲣⲉ ⲗⲁⲁⲩ
(7/29) ⲙ̅ ⲙⲱⲧⲛ̅ ⲁⲛⲁⲭⲱⲣⲉⲓ ⲛⲁϥ ϫⲉ ⲟⲩⲛ̅ⲧⲁⲓ̈ ⲟⲩϣⲁϫⲉ ⲉ
(7/30) ϫⲟⲟϥ ⲉ ⲣⲱⲧⲛ̅· ⲛ̅ ⲧⲉⲣ ⲟⲩϩⲙⲟⲟⲥ ⲇⲉ ϩⲙ̅ ⲡⲥⲩⲛ‐
(7/31) ϩⲉⲇⲣⲓⲟⲛ Ⲁ ⲡⲁⲣⲭⲏⲉⲡⲓⲥⲕⲟⲡⲟⲥ ⲟⲩⲉϩⲥⲁϩⲛⲉ ⲉ ⲧⲣⲉ
(7/32) ⲩⲥⲱⲟⲩϩ ⲉ ϩⲟⲩⲛ ⲛ̅ ⲟⲩⲙⲏⲏϣⲉ ⲛ̅ ϣⲓ ⲁϥⲧⲣⲉⲩⲉⲓⲛⲉ
(7/33) ⲛ̅ ⲟⲩⲕⲱϩⲧ̅ | ⲁϥϫⲉⲣⲱⲟⲩ· ⲡⲗⲁⲟⲥ ⲇⲉ ⲁϥⲣ̅ ϣⲡⲏⲣⲉ ϫⲉ [Fol. 36a ⲟ̅ⲁ̅]
(7/34) ⲟⲩ ⲡⲉ ⲡⲉⲓ ϩⲱⲃ· ⲉⲓⲧⲁ ⲡⲉϫⲉ ⲡⲁⲡⲁⲥ ϫⲉ ⲧⲱⲟⲩⲛ
(8/1) ⲛ̅ⲧⲛ̅ϣⲗⲏⲗ ⲛ̅ ⲧⲉⲣ ⲟⲩϣⲗⲏⲗ ⲇⲉ ⲁⲩϩⲙⲟⲟⲥ· ⲡⲉϫⲁϥ
(8/2) ⲛⲁⲩ ⲛ̅ϭⲓ ⲡⲁⲡⲁⲥ ϫⲉ ϯⲡⲁⲣⲁⲕⲁⲗⲉⲓ ⲛ̅ⲧⲉⲧⲛ̅ⲁⲅⲁⲡⲏ
(8/3) ϫⲉ ⲕⲁⲥ ⲉⲣⲉ ⲧⲉⲧⲛ̅ϩⲙ̅ϩⲁⲗ ⲉⲧⲉ ⲧⲁ ⲥϩⲓⲙⲉ ⲧⲉ ⲛⲁⲉⲓ
(8/4) ⲉ ⲃⲟⲗ ⲛⲥ̅ⲁⲡⲟⲗⲁⲩⲉ ⲙ̅ ⲡⲉⲧⲛ̅ⲥⲙⲟⲩ· ⲛ̅ⲧⲟⲟⲩ ⲇⲉ
(8/5) ⲁⲩⲣ̅ ϣⲡⲏⲏⲣⲉ ⲁⲩⲱ ⲡⲉϫⲁⲩ ϫⲉ ϩⲱⲃ ⲛⲓⲙ ⲉⲧ ⲕⲛⲁⲕⲉ‐
(8/6) ⲗⲉⲩⲉ ⲙ̅ⲙⲟⲟⲩ ⲡⲉⲛⲉⲓⲱⲧ ⲙⲁⲣⲟⲩ ϣⲱⲡⲉ· ⲡⲁⲣⲭⲏ‐
(8/7) ⲉⲡⲓⲥⲕⲟⲡⲟⲥ ⲇⲉ ⲁϥⲙⲟⲩⲧⲉ ⲉ ⲟⲩⲁ ⲛ̅ ⲛⲉϥϩⲙ̅ϩⲁⲗ
(8/8) ⲡⲉϫⲁϥ ⲛⲁϥ ϫⲉ ⲃⲱⲕ ⲛⲅ̅ ⲙⲟⲩⲧⲉ ⲉ ⲑⲙ̅ϩⲁⲗ ⲛ̅ ⲛⲉⲓ
(8/9) ⲡⲉⲧ ⲟⲩⲁⲁⲃ ⲉⲧⲉ ⲧⲁ ⲥϩⲓⲙⲉ ⲧⲉ·
(8/10) Ⲧⲉⲥϩⲓⲙⲉ ⲇⲉ ⲉⲧ ⲟⲩⲁⲁⲃ ⲛ̅ ⲧⲉⲣ ⲉⲥⲥⲱⲧⲙ̅ ⲁⲥⲉⲓ ⲉ
(8/11) ⲧⲙⲏⲏⲧⲉ ⲛ̅ ⲛⲉⲥⲛⲏⲩ· ⲁ ⲡⲁⲣⲭⲏⲉⲡⲓⲥⲕⲟⲡⲟⲥ ⲧⲱⲟⲩⲛ
(8/12) ⲉⲩϭⲱϣⲧ̅ ⲛ̅ⲥⲱϥ ⲧⲏⲣⲟⲩ ⲁϥⲁϩ ⲉ ⲣⲁⲧϥ̅ ϩⲓϫⲛ̅ ⲛ̅
(8/13) ϫⲃ̅ⲃⲥ̅ ⲛ̅ⲥⲁⲧⲉ ⲉⲧ ⲙⲟⲩϩ ⲁϥⲥⲟⲟⲩⲧⲛ̅ ⲙ̅ ⲡⲉϥⲫⲓⲗⲟⲛⲓⲟⲛ
(8/14) ⲉ ⲃⲟⲗ ⲁϥϥⲓ ⲛ̅ ϩⲉⲛϫⲃ̅ⲃⲥ̅ ⲉⲩⲙⲟⲩϩ ϩⲛ̅ ⲛⲉϥϭⲓϫ
(8/15) ⲁϥⲛⲟϫⲟⲩ ⲉ ⲡϥ̅ⲫⲓⲗⲟⲛⲓⲟⲛ· Ⲛⲉⲥⲛⲏⲩ ⲇⲉ ⲧⲏⲣⲟⲩ ⲉⲧ
(8/16) ϩⲙⲟⲟⲥ ϩⲙ̅ ⲡⲥⲩⲛϩⲉⲇⲣⲓ̈ⲟⲛ ⲁⲩⲣ̅ ϣⲡⲏⲣⲉ· ⲉ ⲧⲃⲉ ⲧⲁϣⲉ
(8/17) ⲛ̅ ⲛ̅ϫⲃ̅ⲃⲉⲥ ϫⲉ ⲙ̅ⲡⲉ ⲡⲉϥⲫⲓⲗⲱⲛⲓⲟⲛ ⲣⲱⲕϩ̅· ⲉⲓⲧⲁ
(8/18) ⲡⲉϫⲁϥ ⲛ̅ ⲧϥ̅ⲥϩⲓⲙⲉ ϫⲉ ⲥⲟⲟⲩⲧⲛ̅ ⲉ ⲃⲟⲗ ⲙ̅ ⲡⲟⲩⲫⲓ‐
(8/19) [Fol. 36b ⲟ̅ⲃ̅] ⲗⲱⲛⲓⲟⲛ | ⲙⲛ̅ ⲡⲟⲩⲣ̅ϣⲱⲛ· ⲡⲡⲉⲧ ⲟⲩⲁⲁⲃ ⲇⲉ ⲁϥ‐
(8/20) ⲡⲱⲱⲛⲉ ⲛ̅ ⲛ̅ϫⲃ̅ⲃⲥ̅ ⲉ ⲡⲉⲥⲣ̅ϣⲱⲛ ⲁⲥϭⲱ ϩⲱⲱⲥ ⲉⲥⲁⲁϩ
(8/21) ⲉ ⲣⲁⲧⲥ̅ ϩⲁ ϩⲧⲏϥ ϩⲛ̅ ⲧⲙⲏⲏⲧⲉ ⲙ̅ ⲡⲕⲱϩⲧ̅ ⲙ̅ⲡ ⲉⲥⲣⲱⲕϩ̅
(8/22) ⲟⲩⲇⲉ ⲡⲉⲥⲣ̅ϣⲱⲛ·
(8/23) Ⲡⲁⲣⲭⲏⲉⲡⲓⲥⲕⲟⲡⲟⲥ ⲇⲉ ⲡⲉϫⲁϥ ⲙ̅ ⲡⲙⲉϩ ⲥⲡ̅ ⲥⲛⲁⲩ ϫⲉ
(8/24) ⲙⲁⲣⲛ̅ϣⲗⲏⲗ ⲁⲩⲱ ⲛ̅ϫⲃ̅ⲃⲥ̅ ⲛ̅ⲕⲱϩⲧ̅ ⲛⲉⲩ ϩⲙ̅ ⲡⲉⲥⲣ̅‐
(8/25) ϣⲱⲛ ⲙ̅ⲡⲉ ϥⲣⲱⲕϩ̅· ⲥⲱⲧⲙ̅ ⲛ̅ⲧⲉⲧⲛ̅ ⲧⲛ̅ⲣ̅ϣⲡⲏⲣⲉ ⲛⲙ̅
(8/26) ⲙⲁⲓ ⲱ̅ ⲛⲁ ⲙⲉⲣⲁⲧⲉ· ⲉⲡⲉⲓ ⲇⲏ ⲁⲓϫⲟⲟⲥ ϫⲉ ⲣ̅ϣⲁⲛ
(8/27) ⲡⲣⲱⲙⲉ ⲁⲁϥ ⲛ̅ⲥⲓⲟⲩⲣ ⲙ̅ⲙⲓⲛ ⲙ̅ⲙⲟϥ· ⲉϥⲧⲁⲓⲏⲩ
(8/28) ⲡⲁⲣⲁ ⲡⲉⲧ ⲟⲩⲛⲁϫⲡⲟϥ ⲉϥⲟ ⲛ̅ⲥⲓⲟⲩⲣ· ⲉ ⲧⲃⲉ ⲡⲁⲓ ⲣⲱ
(8/29) ⲙ̅ⲡⲉ ⲛⲉⲓ ⲡⲉⲧ ⲟⲩⲁⲁⲃ ⲣⲱⲕϩ̅ ϫⲉ ⲁⲩⲟⲩⲱϣⲙ̅ ⲙ̅
(8/30) ⲡϣⲁϩ ⲙ̅ ⲡⲕⲱϩⲧ̅ ⲛ̅ⲧϩⲩⲇⲟⲛⲏ· ⲉⲓⲧⲁ ϫⲉ ⲛ̅ⲛⲉ ⲛϫⲱⲱⲣⲉ
(8/31) ⲉ ⲃⲟⲗ ⲙ̅ ⲡϣⲁϫⲉ ⁛— Ⲙⲁⲣⲛ̅ⲕⲧⲟⲛ ⲛ̅ⲧⲛ̅ϫⲱⲕ ⲉ ⲃⲟⲗ ⲛ̅
(8/32) ⲑⲓⲥⲧⲟⲣⲓⲁ ⲉⲩⲉⲟⲟⲩ ⲙ̅ ⲡⲛⲟⲩⲧⲉ· ⲛ̅ ⲧⲉⲣ ⲟⲩϣⲗⲏⲗ ⲇⲉ
(8/33) ⲁⲩϩⲙⲟⲟⲥ· ⲡⲉϫⲉ ⲛⲉⲕⲗⲏⲣⲓⲕⲟⲥ ⲙ̅ ⲡⲁⲣⲭⲏⲉⲡⲓⲥⲕⲟ‐
(8/34) ⲡⲟⲥ ϫⲉ ⲧⲛ̅ⲡⲁⲣⲁⲕⲁⲗⲉⲓ ⲛ̅ⲧⲕ̅ ⲙⲛ̅ ⲧⲡⲉⲧ ⲟⲩⲁⲁⲃ ⲉ
(9/1) ⲧⲣⲉ ⲕⲧⲁⲙⲟⲛ ϫⲉ ⲟⲩ ⲡⲉ ⲡⲉⲓ ⲧⲩⲡⲟⲥ ⲛ̅ⲧⲁⲕⲁⲁϥ ϫⲉ
(9/2) ⲁⲛⲣ̅ϣⲡⲏⲣⲉ ⲧⲏⲣⲛ̅ ⲉ ϩⲣⲁⲓ ⲉϫⲙ̅ ⲡϩⲱⲃ· ⲛ̅ⲧⲟϥ ⲇⲉ
(9/3) ⲡⲉϫⲁϥ ⲛⲁⲩ ϫⲉ ⲥⲱⲧⲙ̅ ⲉ ⲣⲟⲓ ⲛ̅ⲧⲁⲧⲁⲙⲱⲧⲛ̅ ⲛ̅ⲧⲁⲣ̅
(9/4) ⲡⲁⲓ ⲅⲁⲣ ⲁⲛ· ⲉⲓϣⲓⲛⲉ ⲛ̅ⲥⲁ ⲟⲩⲉⲟⲟⲩ ⲛ̅ ⲣⲱⲙⲉ·
(9/5) Ⲁⲛⲟⲕ ⲅⲁⲣ ϯ ϩⲛ̅ ⲥⲉ̅ ⲝ ⲛ̅ⲣⲟⲙⲡⲉ ⲙ̅ ⲡⲟⲟⲩ· ⲁⲩⲱ
(9/6) ⲧⲉⲥϩⲓⲙⲉ ⲉⲧⲉⲧⲛ̅ⲛⲁⲩ ⲉ ⲣⲟⲥ ⲧⲁ ϣⲛ̅ⲟⲩⲁ ⲧⲉ· ⲁ
(9/7) ⲡⲉⲥⲉⲓⲱⲧ ⲙⲟⲩ ⲉⲧⲉⲓ ⲉⲥⲟ ⲛ̅ ⲕⲟⲩⲓ | ⲉⲁ ⲡⲥⲟⲛ ⲙ̅ [Fol. 37a ⲟ̅ⲅ̅]
(9/8) ⲡⲉⲥⲉⲓⲱⲧ ⲉⲧⲉ ⲡⲁ ⲉⲓⲱⲧ ⲡⲉ ⲛ̅ⲧⲥ̅ ⲉ ϩⲟⲩⲛ ϩⲁ ϩⲧⲏⲛ
(9/9) ⲉⲛⲉ ⲟⲩϣⲉⲉⲣⲉ ⲅⲁⲣ ⲛ̅ ⲟⲩⲱⲧ ⲧⲉ ⲛ̅ⲑⲉ ⲛ̅ ⲁⲛⲟⲕ ⲉⲁ ⲛⲅ̅
(9/10) ⲟⲩⲁ ϩⲱ̅ ⲉⲁⲩⲥⲁⲛⲟⲩϣⲛ̅ ϩⲓ ⲟⲩⲥⲟⲡ ϩⲛ̅ ⲟⲩⲙⲁ ⲛ̅
(9/11) ⲟⲩⲱⲧ·
(9/12) Ⲛ ⲧⲉⲣ ⲉⲓⲣ̅ ⲙⲛ̅ⲧ̅ⲏ ⲇⲉ ⲛ̅ⲣⲟⲙⲡⲉ ⲁ ⲛⲁ ⲉⲓⲟⲟⲧⲉ ⲟⲩⲱϣ
(9/13) ⲉ ϩⲟⲧⲣ̅ⲧ ⲛⲙ̅ⲙⲁⲥ· ϣⲟⲣⲡ̅ ⲙⲉⲛ ϫⲉ ⲁⲛⲟⲛ ⲛⲉⲥⲛⲏⲩ
(9/14) ⲛ̅ ⲛⲉⲛⲉⲣⲏⲩ ⲙⲛ̅ⲛ̅ⲥⲱⲥ ⲇⲉ ⲟⲛ ⲕⲁⲧⲁ ⲧⲙⲛ̅ⲧ̅ϣⲟⲩϣⲟ
(9/15) ⲙ̅ ⲡⲉⲓ ⲕⲟⲥⲙⲟⲥ· ϫⲉ ⲛ̅ⲛⲉ ⲣⲱⲙⲉ ⲛ ϣⲙ̅ⲙⲟ ⲉⲓ ⲉ ϩⲟⲩⲛ
(9/16) ⲛⲙ̅ⲙⲁⲛ ⲛϥ̅ϫⲓ ⲗⲁⲁⲩ ϩⲛ̅ ⲧⲛ̅ⲕⲗⲏⲣⲟⲛⲟⲙⲓⲁ· Ⲛ ⲧⲉⲣ
(9/17) ⲟⲩⲣ̅ ⲧⲛ̅ϣⲉⲗⲉⲉⲧ ⲇⲉ ⲕⲁⲧⲁ ⲡⲉⲧ ⲡⲣⲉⲡⲉⲓ ⲛ̅ ⲛ̅ⲣⲱⲙⲉ
(9/18) ⲁⲩⲧⲟϣⲧ̅ ⲉ ⲧⲣⲁ ⲃⲱⲕ ⲉ ϩⲟⲩⲛ ϣⲁ ⲣⲟⲥ· ⲛ̅ ⲧⲉⲣ
(9/19) ⲛ̅ ⲛ̅ⲕⲟⲧⲕ̅ ⲇⲉ ⲡⲉϫⲁⲥ ⲛⲁⲓ ϫⲉ ⲡⲁ ⲥⲟⲛ ⲙⲏ ϣⲁⲣⲉ ⲥⲟⲛ
(9/20) ϫⲓ ⲥⲱⲛⲉ· ⲁⲛⲟⲕ ⲇⲉ ⲡⲉϫⲁⲓ̈ ⲛⲁⲥ ϫⲉ ⲙⲙⲟⲛ· Ⲛⲧⲟⲥ
(9/21) ⲇⲉ ⲡⲉϫⲁⲥ ⲛⲁⲓ ϫⲉ ⲉ ⲧⲃⲉ ⲟⲩ ⲁⲩⲧⲁⲁⲛ ⲛ̅ ⲛⲉⲛⲉⲣⲏⲩ
(9/22) ⲙⲏ ⲁⲛⲅ̅ ⲧⲕ̅ⲥⲱⲛⲉ ⲁⲛ· ⲁⲛⲟⲕ ⲇⲉ ⲡⲉϫⲁⲓ ⲛⲁⲥ ϫⲉ
(9/23) ⲣ̅ϣⲁⲛ ⲥⲱⲧⲙ̅ ⲛ̅ⲥⲱⲓ ⲧⲁ ⲥⲱⲛⲉ· ⲧⲛ̅ⲛⲁϣⲱⲡⲉ ϩⲙ̅ ⲡⲙⲁ
(9/24) ⲉⲧⲉ ⲙⲉⲩ ⲡⲟⲣϫⲛ̅ ⲉ ⲛⲉⲛⲉⲣⲏⲩ ⲛ̅ ϩⲏⲧϥ̅ ϣⲁ ⲉⲛⲉϩ·
(9/25) ⲁⲗⲗⲁ ⲉⲓϣⲁⲛϫⲓⲧⲉ ϩⲙ̅ ⲡⲉⲓ̈ ⲙⲁ· ⲥⲉⲛⲁⲡⲟⲣϫⲧ̅ ⲉⲣⲟ
(9/26) ⲁⲩⲱ ⲛ̅ⲥⲉⲡⲟⲣϫⲉ ⲉ ⲣⲟⲓ ϩⲓⲧⲙ̅ ⲡⲙⲟⲩ· ⲉϣⲱⲡⲉ ⲇⲉ
(9/27) ϩⲱⲱϥ ⲛ̅ϣⲁⲛϩⲁⲣⲉϩ ⲉ ⲡⲉⲛⲥⲱⲙⲁ ⲉⲩⲟⲩⲁⲁⲃ ϩⲙ̅
(9/28) ⲡⲧⲃ̅ⲃⲟ ⲧⲛ̅ⲛⲁⲥⲛ̅ ⲛⲉⲛⲉⲣⲏⲩ ⲉ ⲃⲟⲗ ⲁⲛ ϩⲛ̅ ⲑⲓⲉⲗⲏⲙ̅
(9/29) ⲛ̅ ⲧⲡⲉ· ⲛ̅ ⲧⲉⲣ ⲉⲥⲥⲱⲧⲙ̅ ⲇⲉ ⲉ ⲛⲉⲓ ϣⲁϫⲉ ⲉ ⲃⲟⲗ ϩⲓ
(9/30) ⲧⲟⲟⲧ ⲁⲛⲥⲙⲛ̅ⲧⲥ̅ ⲙⲛ̅ ⲛⲉⲛⲉⲣⲏⲩ ⲉ ⲧⲣⲛ̅ϩⲁⲣⲉϩ ⲉ ⲛⲉⲛ‐
(9/31) ⲥⲱⲙⲁ | ⲉⲩⲟ ⲛ̅ ⲁⲧⲧⲱⲗⲙ̅· ⲛⲁ ⲉⲓⲟⲟⲧⲉ ⲇⲉ ⲙ̅ⲡ [Fol. 37b ⲟ̅ⲇ̅]
(9/32) ⲟⲩⲉⲓⲙⲉ ⲉ ⲡϣⲁϫⲉ· ⲁⲗⲗⲁ ϣⲁⲩϫⲟⲟⲥ ⲛ̅ ⲛ̅ⲣⲱⲙⲉ
(9/33) ⲉⲧ ϩⲛ̅ ⲡⲛⲩⲙⲫⲱⲛ ⲉ ⲧⲣⲉⲩⲉⲓⲛⲉ ⲙ̅ ⲡⲉⲥⲙⲟⲧ ⲛ̅
(9/34) ⲧⲙⲛ̅ⲧⲣⲟⲟⲩⲛⲉ ⲛ̅ ⲧϣⲉⲗⲉⲉⲧ ⲕⲁⲧⲁ ⲑⲉ ⲧⲉⲧⲛ̅ⲥⲟⲟⲩⲛ
(10/1) ⲉ ⲛⲉϩⲃⲏⲩⲉ ⲉϣⲁⲣⲉ ⲛ̅ⲣⲱⲙⲉ ⲁⲁⲩ· ⲛⲁⲓ ⲇⲉ ϩⲱⲟⲩ
(10/2) ⲉⲩⲉⲡⲉⲓⲑⲉ ⲛ̅ ⲛⲉⲛⲉⲓⲟⲟⲧⲉ ϫⲉ ϩⲉⲛϣⲏⲣⲉ ϣⲏⲙ ⲛⲉ·
(10/3) ϩⲓⲧⲛ̅ ⲛⲉⲓ ϣⲁϫⲉ ⲇⲉ ⲁ ⲛⲉⲛⲉⲓⲟⲟⲧⲉ ϭⲱ ⲉ ⲧⲙ̅ ϣⲓⲛⲉ
(10/4) ⲛ̅ⲥⲱⲛ· ⲛ̅ ⲧⲉⲣ ⲟⲩⲙⲟⲩ ⲇⲉ ⲛ̅ϭⲓ ⲛⲉⲛⲉⲓⲟⲟⲧⲉ· ⲁⲛϭⲱ
(10/5) ⲙⲛ̅ ⲛⲉⲛⲉⲣⲏⲩ ⲉⲛⲟ ⲛ̅ⲟⲣⲫⲁⲛⲟⲥ· ⲡⲉⲓ ϣⲟⲙⲛ̅ⲧ̅ ϭⲉ
(10/6) ⲛ̅ϣⲏⲣⲉ ⲛ̅ⲧⲁⲛⲕⲁⲁⲩ ⲛⲁⲛ ⲡⲛⲟⲩⲧⲉ ⲛⲧⲁϥⲧⲟϣⲟⲩ
(10/7) ⲙⲛ̅ ⲛⲉⲛⲉⲣⲏⲩ· ⲁⲩⲱ ⲡⲉⲡⲣⲏϣ ⲛ ⲟⲩⲱⲧ ⲡⲉⲧ ϩⲟⲃⲥ̅
(10/8) ⲉ ⲃⲟⲗ ⲉ ϫⲱⲛ ⲙ̅ⲡⲉⲥⲛⲁⲩ ⲙⲛ̅ ⲛⲉⲛⲉⲣⲏⲩ ⲉⲓ ⲙⲏ ⲧⲉⲓ
(10/9) ⲡⲛⲁⲩ ⲉϣⲁⲣⲉ ⲧⲉⲥϩⲓⲙⲉ ⲡⲱⲣϫ̅ ⲉ ⲃⲟⲗ ⲙ̅ ⲡϩⲟⲟⲩⲧ·
(10/10) ⲁⲩⲱ ⲡϫⲥ̅ ⲡⲉⲧ ⲥⲟⲟⲩⲛ ⲡⲁⲓ ⲉⲧ ⲛⲁⲕⲣⲓⲛⲉ ⲛ̅ ⲛⲉⲧⲟⲛϩ̅
(10/11) ⲙⲛ̅ ⲛⲉⲧ ⲙⲟⲟⲩⲧ· ⲁⲩⲱ ⲉϥⲥⲟⲟⲩⲛ ⲛ̅ ⲛⲉⲑⲏⲡ ⲙ̅ ⲡϩⲏⲧ·
(10/12) ϫⲉ ⲛ̅ ϯⲥⲟⲟⲩⲛ ⲁⲛ ϫⲉ ⲟⲩⲥϩⲓⲙⲉ ⲧⲉ ⲟⲩⲇⲉ ⲛ̅ⲧⲟⲥ ϩⲱⲱⲥ
(10/13) ⲛⲉⲥⲥⲟⲟⲩⲛ ⲁⲛ· ϫⲉ ⲁⲛⲅ̅ ⲟⲩϩⲟⲟⲩⲧ ⲉⲓ ⲙⲏ ⲧⲉⲓ ⲉ ⲡϩⲟ
(10/14) ⲙ̅ⲙⲁⲧⲉ ⲛ̅ ⲛⲉⲛⲉⲣⲏⲩ· ⲧⲕⲟⲓⲛⲟⲛⲓⲁ ⲇⲉ ⲙ̅ ⲙⲁ ⲛ̅
(10/15) ⲛ̅ⲕⲟⲧⲕ̅ ⲉ ⲡⲁ ⲡⲉⲓ ⲕⲟⲥⲙⲟⲥ· ⲛ̅ ϯⲛ̅ⲥⲟⲟⲩⲛ ⲙ̅ⲙⲟⲥ ⲁⲛ
(10/16) ⲉ ⲡⲧⲏⲣϥ̅· ⲙ̅ ⲡⲛⲁⲩ ⲙⲉⲛ ⲉϣⲁⲛⲕ̅ⲕⲟⲧⲕ̅ ⲙⲛ̅ ⲛⲉⲛⲉ‐
(10/17) [Fol. 38a ⲟ̅ⲉ̅] ⲣⲏⲩ ϣⲁⲛⲛⲁⲩ ⲉⲩⲍⲱⲟⲛ | ⲛ̅ⲑⲉ ⲛ̅ ⲟⲩⲁⲓⲧⲟⲥ ⲉϥϩⲏⲗ
(10/18) ϣⲁϥⲉⲓ̈ ⲛϥ̅ϩⲱⲥ ⲉ ⲃⲟⲗ ⲉϫⲙ̅ ⲡⲙ̅ⲙⲁ ⲛ̅ ⲛ̅ⲕⲟⲧⲕ̅ ⲙ̅‐
(10/19) ⲡⲉⲥⲛⲁⲩ· ⲁⲛⲟⲕ ⲙⲉⲛ ϣⲁϥϩⲱⲥ ⲙ̅ⲙⲟⲓ ϩⲙ̅ ⲡⲉϥⲧⲛϩ̅
(10/20) ⲛ̅ ⲟⲩⲛⲁⲙ· ⲧⲁⲓ ⲇⲉ ϩⲱⲱⲥ ⲛϥ̅ϩⲱⲃⲥ̅ ⲙ̅ⲙⲟⲥ ϩⲙ̅
(10/21) ⲡⲉϥⲧⲛϩ̅ ⲛ̅ ϩⲛ̅ ϩⲃⲟⲩⲣ
(10/22) Ⲙ ⲡⲛⲁⲩ ⲇⲉ ⲙ̅ ⲡⲟⲩⲟⲉⲓⲛ ⲙ̅ ⲙⲏⲏⲛⲉ· ϣⲁϥⲁⲛⲁ‐
(10/23) ⲭⲱⲣⲉⲓ ⲛⲁϥ ⲉⲛϭⲱ̅ϣⲧ̅ ⲛ̅ⲥⲱϥ· ⲁⲩⲱ ⲙ̅ⲡⲣ̅ ⲙⲉⲉⲩⲉ
(10/24) ϫⲉ ⲉⲓϣⲓⲛⲉ ⲛ̅ⲥⲁ ⲟⲩⲉⲟⲟⲩ ⲛ̅ ⲣⲱⲙⲉ ⲙ̅ⲙⲟⲛ· ⲟⲩⲇⲉ
(10/25) ⲙ̅ ⲡⲁ ⲟⲩⲱϣ ⲁⲛ ⲡⲉ· ⲉ ⲧⲣⲁ ⲧⲁⲙⲱⲧⲛ̅ ⲉ ⲡⲁⲓ
(10/26) ⲛ̅ⲥⲁⲃⲏⲗ ϫⲉ ⲁϥⲟⲩⲉϩⲥⲁϩⲛⲉ ⲛⲁⲓ ⲛ̅ϭⲓ ⲡⲉⲧ ⲟⲩⲱϣ ⲉ
(10/27) ⲱⲫⲉⲗⲉⲓ ⲛ̅ ⲟⲩⲟⲛ ⲛⲓⲙ ⲡⲛⲟⲩⲧⲉ ⲡⲙⲁⲓ ⲣⲱⲙⲉ· Ⲛ̅
(10/28) ⲧⲉⲣⲉ ϥϫⲉ ⲛⲁⲓ ⲇⲉ ⲁⲩⲡⲁϩⲧⲟⲩ ⲉϫⲛ̅ ⲛϥ̅ⲟⲩⲣⲏⲏⲧⲉ
(10/29) ⲉⲩϫⲱ ⲙ̅ⲙⲟⲥ ϫⲉ ⲟⲛⲧⲱⲥ· ⲡⲉⲛⲉⲓⲱⲧ ⲕⲧⲁⲓⲏⲩ ⲡⲁⲣⲁ
(10/30) ⲡⲥⲱⲛ̅ⲧ̅ ⲧⲏⲣϥ̅· ⲙⲛ̅ⲛ̅ⲥⲁ ⲛⲁⲓ ⲁϥⲕⲉⲗⲉⲩⲉ ⲛ̅ ⲧⲉϥⲥϩⲓⲙⲉ
(10/31) ⲉ ⲧⲣⲉ ⲥⲁⲛⲁⲭⲱⲣⲉⲓ ⲛⲁⲥ ⲉ ⲡⲉⲥⲙⲁ· ⲛⲁⲓ ⲇⲉ ϩⲱⲟⲩ
(10/32) ⲁϥϣⲗⲏⲗ ⲁϥⲕⲁⲁⲩ ⲉ ⲃⲟⲗ ⲉ ⲧⲣⲉ ⲡⲟⲩⲁ ⲡⲟⲩⲁ ⲃⲱⲕ
(10/33) ⲉ ⲡⲉϥⲏⲓ ϩⲛ̅ ⲟⲩⲉⲓⲣⲏⲛⲏ· ⲁⲣⲁ ⲙ̅ⲡⲉ ⲡⲉⲧⲛ̅ϩⲏⲧ ⲕⲓⲙ
(10/34) ⲉ ⲣⲱⲧⲛ̅ ⲉⲧⲉⲧⲛ̅ⲥⲱⲧⲙ̅ ⲉ ⲛⲉϣⲡⲏⲣⲉ ⲛ̅ ⲧⲉⲓϭⲟⲧ ⲁⲣⲁ
(11/1) ⲙ̅ⲡⲉ ⲧⲉⲧⲛ̅ⲑⲁⲩⲙⲁⲍⲉ ⲙ̅ ⲡⲉⲓ ⲡⲉⲧ ⲟⲩⲁⲁⲃ· ⲛ̅ⲧⲁϥⲣ̅
(11/2) ⲡⲉϥⲟⲩⲟⲉⲓϣ ⲧⲏⲣϥ̅ ⲙⲛ̅ ⲧⲉϥⲥϩⲓⲙⲉ· ⲉϥⲉⲅⲕⲣⲁⲧⲉⲩⲉ· |
(11/3) ⲙ̅ⲙⲟϥ ⲉ ⲣⲟⲥ· [Fol. 38b ⲟ̅ⲋ̅]
(11/4) Ⲉⲩⲧⲱⲛ ⲛⲁⲓ ϩⲱⲟⲩ ⲧⲉⲛⲟⲩ Ⲉⲧ ⲡⲟⲣⲛⲉⲩⲉ ⲉⲩⲛ̅ⲧⲁⲩ
(11/5) ⲙ̅ⲙⲁⲩ ⲛ̅ ⲛⲉⲩϩⲓⲟⲟⲙⲉ· ⲙⲁⲗⲓⲥⲧⲁ ⲉⲩϫⲱ ⲙ̅ⲙⲟⲥ ϫⲉ
(11/6) ⲁⲛⲟⲛ ϩⲉⲛⲭⲣⲓⲥϯⲁⲛⲟⲥ· ⲙⲁⲣⲟⲩⲉⲓ ⲧⲉⲛⲟⲩ ⲛ̅ⲥⲉϫⲓ
(11/7) ϣⲓⲡⲉ ⲉⲩⲛⲁⲩ ⲉ ⲡⲉⲩⲉⲓⲱⲧ ⲇⲓⲙⲓⲧⲣⲓⲟⲥ ⲡⲁⲣⲭⲏⲉⲡⲓ‐
(11/8) ⲥⲕⲟⲡⲟⲥ ⲉⲧ ⲟⲩⲁⲁⲃ ⲉϥϫⲱ ⲙ̅ⲙⲟⲥ· ϫⲉ ⲛ̅ⲧⲛ̅ⲥⲟⲟⲩⲛ
(11/9) ⲁⲛ· ⲛ̅ ⲛⲉⲛⲉⲣⲏⲩ ⲉⲓ ⲙⲏ ⲧⲉⲓ ⲉ ⲡϩⲟ ⲙ̅ⲙⲁⲧⲉ· ⲱ̅ ⲡⲁⲅⲱ‐
(11/10) ⲛⲟⲑⲉⲧⲏⲥ· ⲁⲩⲱ ⲡⲣϥ̅ⲙⲓϣⲉ ⲙⲛ̅ ⲙ̅ ⲡⲁⲑⲟⲥ ⲫⲁⲅⲓⲟⲥ
(11/11) ⲇⲏⲙⲓⲧⲣⲓⲟⲥ· ⲱ̅ ⲡⲁ ⲉⲓⲱⲧ ⲁⲣⲁ ⲙ̅ⲡⲉ ⲡⲉⲕϩⲏⲧ ⲕⲓⲙ
(11/12) ⲉ ⲣⲟⲕ ⲉⲕⲛⲁⲩ ⲉ ⲧⲉⲥϩⲓⲙⲉ ⲉⲧ ⲛⲉⲥⲱⲥ ⲛ̅ ⲧⲉⲓ ϩⲉ ⲧⲏⲣ̅ⲥ̅·
(11/13) Ⲁⲣⲁ ⲙ̅ⲡⲉ ⲡⲉⲥⲗⲟϭⲗϭ̅ ⲙ̅ ⲡⲉⲥⲥⲱⲙⲁ· ⲉⲧ ϭⲏⲛ ϯϩⲃⲁ
(11/14) ⲙ̅ ⲡⲉⲕⲗⲟⲅⲓⲥⲙⲟⲥ· ⲉ ⲃⲟⲗ ϫⲉ ⲛ̅ⲧⲕ̅ ⲟⲩϣⲏⲣⲉ ϣⲏⲙ·
(11/15) ⲙ̅ ⲡⲛⲁⲩ ⲟⲛ ⲉⲕϣⲁϫⲉ ⲛⲉⲙⲙⲁⲥ ⲉⲙ ⲛ̅ⲣⲱⲙⲉ
(11/16) ϩⲁϩⲧⲏⲕ· ⲁⲣⲁ ⲙ̅ⲡⲉ ⲡⲣϥ̅ⲛⲉϫ ⲥⲟⲟⲧⲉ ⲉⲑⲟⲟⲩ ⲛⲉϫ
(11/17) ⲥⲟⲧⲉ ⲉ ⲣⲟⲕ· ⲁϩⲉ ⲡⲉϫⲁϥ ⲁⲛⲅ̅ ⲟⲩⲣⲱⲙⲉ ϩⲱ ⲉⲣⲉ
(11/18) ⲟⲩⲥⲁⲣⲝ̅ ⲧⲟ ϩⲓⲱⲱⲧ ⲛ̅ⲑⲉ ⲛ̅ⲣⲱⲙⲉ ⲛⲓⲙ· ⲁⲗⲗⲁ ⲥⲱⲧⲙ̅
(11/19) ⲛ̅ⲧⲁⲧⲁⲙⲟⲕ· ⲙ̅ ⲡⲛⲁⲩ ⲉϣⲁⲣⲉ ⲡⲁ ϩⲏⲧ ⲕⲓⲙ ⲉ ⲣⲟⲓ ⲉ
(11/20) ϩⲟⲩⲛ ⲉ ⲡⲡⲁⲑⲟⲥ· ϣⲁⲓⲣ̅ ⲡⲙⲉⲉⲩⲉ ⲛ̅ ⲛ̅ⲥⲩⲛⲑⲩⲕⲏ ⲛ̅ⲧ
(11/21) ⲁⲓⲥⲙⲛ̅ⲧⲟⲩ ⲙⲛ̅ ⲡⲉⲭⲥ̅ ϫⲉ ⲛⲛⲉ ⲓⲡⲁⲣⲁⲃⲁ ⲙ̅ⲙⲟⲟⲩ·
(11/22) ϥⲛⲁⲁⲡⲁⲣⲛⲁ ⲙ̅ⲙⲟⲓ ϩⲱⲱϥ· ⲙ̅ ⲡⲙ̅ⲧⲟ ⲉ ⲃⲟⲗ ⲙ̅
(11/23) ⲡⲉϥⲉⲓⲱⲧ ⲙⲛ̅ ⲛϥ̅ | ⲁⲅⲅⲉⲗⲟⲥ ⲉⲧ ⲟⲩⲁⲁⲃ· ⲙ̅ ⲡⲛⲁⲩ [Fol. 39a ⲟ̅ⲍ̅]
(11/24) ⲟⲛ ⲉϣⲁⲓⲣ̅ ⲡⲙⲉⲉⲩⲉ ⲙ̅ ⲡⲉⲥⲗⲟϭⲗϭ̅ ⲙ̅ ⲡⲉⲥⲥⲱⲙⲁ·
(11/25) ϣⲁⲓⲣ ⲡⲙⲉⲉⲩⲉ ⲛ̅ ⲧⲙⲛ̅ⲧ̅ϭⲁⲓⲉ ⲛ̅ ⲛ̅ⲥⲱⲙⲁ ϩⲛ̅ ⲛ̅
(11/26) ⲧⲁⲫⲟⲥ· ⲙⲛ̅ ⲡⲉⲩⲥϯ ⲃⲱⲱⲛ· ⲁⲩⲱ ϣⲁⲛ ⲕⲁ ⲣⲱⲛ
(11/27) ⲉ ⲧⲙ̅ ϫⲉ ϣⲁϫⲉ ⲛ̅ ϣⲙ̅ⲙⲟ ⲉⲛⲣ̅ ϩⲟⲧⲉ ϩⲏⲧⲥ̅ ⲛ̅ⲧⲁ‐
(11/28) ⲡⲉⲓⲗⲏ ⲙ̅ ⲡⲕⲱϩⲧ̅ ⲙⲛ̅ ⲡϣⲁϩ ⲛ̅ ⲧⲅⲉϩⲉⲛⲛⲁ ⲉⲧ ϣⲟⲟⲡ
(11/29) ϩⲛ̅ ⲁⲙⲛ̅ⲧⲉ· ⲉⲣⲉ ⲛⲉⲧ ϣⲟⲟⲡ ⲛ̅ ϩⲏⲧϥ̅ ⲟⲩⲉϣ ⲟⲩⲱⲛ
(11/30) ⲛ̅ ⲣⲱⲟⲩ ⲉ ⲡⲧⲏⲣϥ̅· ⲁⲩⲱ ⲙⲉⲩⲉϣ ⲟⲩⲱⲛ·
(11/31) Ϯⲉⲓⲣⲉ ⲇⲉ ⲙ̅ ⲡⲙⲉⲉⲩⲉ ⲱ̅ ⲡⲥⲩⲛϩⲉⲇⲣⲓⲟⲛ ⲙ̅ ⲙⲁⲓ ⲛⲟⲩⲧⲉ
(11/32) ϫⲉ ⲁⲓϫⲟⲟⲥ ϩⲛ̅ ⲧⲁⲣⲭⲏ ⲙ̅ ⲡⲉⲡⲣⲟϩⲟⲓⲙⲓ̈ⲟⲛ ϫⲉ ϥⲥⲟⲧⲡ̅
(11/33) ⲛ̅ϭⲓ ⲛⲉⲓ ⲡⲉⲧ ⲟⲩⲁⲁⲃ ⲛ̅ ϩⲟⲩⲟ· ⲉ ⲡⲉⲧ ⲛⲁⲡⲁⲧⲁⲥⲥⲉ ⲛ̅
(11/34) ⲟⲩⲙⲟⲩⲓ ⲙⲛ̅ ⲟⲩⲁⲣⲝ̅ ⁛— ⲕⲁⲓ ⲅⲁⲣ ⲁⲟⲩⲁ ϫⲟⲟⲥ ϩⲛ̅
(12/1) ⲛⲉⲫⲩⲗⲟⲥⲟⲫⲟⲥ· ϫⲉ ⲡⲉⲧ ⲛⲁⲡⲁⲧⲁⲥⲥⲉ ⲛ̅ ⲟⲩⲙⲟⲩⲓ
(12/2) ⲛ̅ ⲟⲩϫⲱⲱⲣⲉ ⲁⲛ ⲡⲉ ⁛— ⲁⲩⲱ ⲡⲉⲧ ⲛⲁⲡⲁⲧⲁⲥⲥⲉ ⲛ̅
(12/3) ⲟⲩⲡⲁⲛⲑⲏⲣ ⲛ̅ ⲟⲩⲇⲩⲛⲁⲧⲟⲥ ⲁⲛ ⲡⲉ ⁛— Ⲡⲉⲧ ⲛⲁⲙⲟⲩ
(12/4) ⲇⲉ ⲛⲧⲟϥ ⲉϥⲟⲩⲁⲁⲃ ⲉ ⲧⲁⲡⲁⲧⲏ ⲛ̅ ⲛⲉϩⲓⲟⲙⲉ ⲡⲁⲓ
(12/5) ⲟⲩϫⲱⲱⲣⲉ ⲡⲉ ⲛ̅ ϩⲟⲩⲟ· Ⲓⲱⲥⲏⲫ ⲙⲉⲛ ⲡⲡⲁⲧⲣⲓⲁⲣⲭⲏⲥ
(12/6) ⲛ̅ϥϣⲟⲟⲡ ⲡⲉ ϩⲙ̅ ⲡⲏⲓ ⲛ̅ ⲧⲣⲙ̅ ⲛ̅ ⲕⲏⲙⲉ ⁛— ⲡϩⲱⲃ
(12/7) ⲟⲩⲟⲛϩ̅ ⲉ ⲃⲟⲗ ⁛ ϫⲉ ⲉⲥϩⲟⲟⲩ ⲁⲩⲱ ⲉⲥϩⲟⲙⲟⲓⲗⲉ
(12/8) ⲛⲙ̅ⲙⲁϥ ⲙ̅ ⲙⲏⲏⲛⲉ· ⲛ̅ϭⲓ ⲧⲉⲥϩⲓⲙⲉ ⲉⲧ ⲙ̅ⲙⲁⲩ ⲙ̅
(12/9) ⲡⲁⲣⲁⲛⲟⲙⲟⲥ ϣⲁⲛⲧ ⲉⲥϭⲛ̅ ⲧⲉⲩⲅⲉⲣⲓⲁ ⲉ ⲣⲟϥ· ⲛ̅ⲧⲟⲕ
(12/10) ⲇⲉ ⲱ̅ ⲡⲡⲉⲧ ⲟⲩⲁⲁⲃ ⲇⲓⲙⲏⲧⲣⲓⲟⲥ ⲥⲉⲙⲓϣⲉ ⲛⲙ̅ⲙⲁⲕ
(12/11) ⲙ̅ ⲙⲏⲏⲛⲉ ϩⲓⲧⲛ̅ ⲛⲉⲕⲗⲟⲅⲓⲥⲙⲟⲥ ⁛— ⲉⲛⲉⲓⲟⲩⲱϣ ⲙⲛ̅
(12/12) ⲉⲱⲥⲕ̅ ⲉⲓϣⲁϫⲉ ⲛⲙ̅ⲙⲏⲧⲛ̅ ⲛ̅ⲧⲁⲧⲁⲩⲟ ⲉ ⲣⲱⲧⲛ̅ ⲛ̅ⲛⲁ‐
(12/13) ⲣⲉⲧⲏ ⲙⲛ̅ ⲛⲉϣⲡⲏⲣⲉ ⲙⲛ̅ ⲙ̅ ⲙⲛ̅ⲧ̅ϫⲱⲱⲣⲉ ⲙ̅ ⲡⲉⲓ
(12/14) [Fol. 39b ⲟ̅ⲏ̅] ⲡⲉⲧ ⲟⲩⲁⲁⲃ· ⲁⲗⲗⲁ ϯⲥⲟⲟⲩⲛ | ϫⲉ ⲉⲣⲉ ⲡⲉϥⲧⲁⲓⲟ ϩⲛ̅
(12/15) ⲙ̅ ⲡⲏⲩⲉ ϩⲁϩⲧⲛ̅ ⲡⲉ ⲛⲧⲁϥⲣ̅ ⲣⲱⲙⲉ ⲉ ⲧⲃⲏⲏⲧⲛ̅ ⲉ ⲃⲟⲗ
(12/16) ϩⲛ̅ ⲙⲁⲣⲓⲁ ⲧⲡⲁⲣⲑⲉⲛⲟⲥ·
(12/17) Ⲁⲗⲏⲑⲱⲥ ⲁⲕϫⲉⲕ ⲡⲱⲧ ⲉ ⲃⲟⲗ ⲁⲕϩⲁⲣⲉϩ ⲉ ⲧⲡⲓⲥϯⲥ·
(12/18) ⲁⲩⲱ ⲉⲕⲥⲟⲡⲥⲡ̅ ϩⲁⲣⲟⲛ ⲧⲉⲛⲟⲩ ϩⲙ̅ ⲡⲙⲁ ⲉⲧ ⲕ̅ ⲛ̅
(12/19) ϩⲏⲧϥ̅· ⲉⲛⲉⲓⲟⲩⲱϣ ⲙⲉⲛ ⲛ̅ⲧⲁϣⲉ ϣⲁϫⲉ ⲛⲙ̅ⲙⲏⲏⲧⲛ̅
(12/20) ⲛ̅ⲧⲁⲧⲁⲩⲟ ⲉ ⲣⲱⲧⲛ̅ ⲛ̅ ⲛⲉϣⲡⲏⲣⲉ ⲛ̅ⲧⲁ ⲡⲛⲟⲩⲧⲉ ⲉⲛⲉⲣ‐
(12/21) ⲅⲉⲓ ⲙ̅ⲙⲟⲟⲩ ⲉ ⲃⲟⲗ ϩⲓ ⲧⲟⲟⲧϥ̅ ⲙ̅ ⲡⲉⲓ ⲡⲉⲧ ⲟⲩⲁⲁⲃ
(12/22) ⲫⲁⲅⲓⲟⲥ ⲇⲓⲙⲏⲧⲣⲓⲟⲥ ⲡⲁⲣⲭⲏⲉⲡⲓⲥⲕⲟⲡⲟⲥ ⲉⲧ ⲟⲩⲁⲁⲃ·
(12/23) ⲁⲗⲗⲁ ϯⲥⲟⲟⲩⲛ ⲛ̅ ⲧⲁ ⲙⲛ̅ⲧ̅ⲁⲥⲑⲉⲛⲏⲥ ⲙⲛ̅ ⲧⲙⲛ̅ⲧ̅ϭⲱⲃ·
(12/24) ⲙ̅ ⲡⲁ ϣⲁϫⲉ ⲛ̅ ⲉⲗⲁⲭⲓⲥⲧⲟⲛ· ⲁⲗⲗⲁ ⲙⲁⲣⲛ̅ⲕⲧⲟⲛ
(12/25) ⲉ ⲕⲉ ⲥⲁ ⲛ̅ⲧⲛ̅ⲉⲓⲛⲉ ⲉ ⲧⲙⲏⲏⲧⲉ ⲛ̅ ⲟⲩⲣⲱⲙⲉ ⲉϥⲫⲟⲣⲉⲓ
(12/26) ⲛ̅ ϣⲟⲙⲧⲉ ⲛ̅ ⲁⲣⲉⲧⲏ· ⲉⲧⲉ ⲛⲁⲓ ⲛⲉ ⲧⲡⲁⲣⲑⲉⲛⲓⲁ
(12/27) ⲧⲙⲛ̅ⲧ̅ⲁⲣⲭⲓⲉⲣⲉⲩⲥ· ⲁⲩⲱ ⲧⲙⲛ̅ⲧ̅ⲙⲁⲣⲧⲩⲣⲟⲥ· ⲛⲓⲙ
(12/28) ϭⲉ ⲡⲉ ⲡⲁⲓ ⲫⲁⲅⲓⲟⲥ ⲡⲉⲧⲣⲟⲥ ⲡⲉ ⲡⲁⲣⲭⲏⲉⲡⲓⲥⲕⲟⲡⲟⲥ
(12/29) ⲡⲉ ⲛ̅ ⲣⲁⲕⲟⲧⲉ· ϩⲙ̅ ⲡⲕⲁⲓⲣⲟⲥ ⲟⲩⲛ ⲉⲣⲉ ⲧⲙⲛ̅ⲧⲣϥ̅‐
(12/30) ϣⲙ̅ϣⲉ ⲉⲓⲇⲱⲗⲟⲛ· ⲡⲟⲗⲓⲧⲉⲩⲉ ϩⲓⲧⲙ̅ ⲡⲣ̅ⲣⲟ ⲛ̅ ⲁⲛⲟ‐
(12/31) [Fol. 40a ⲟ̅ⲑ̅] ⲙⲟⲥ ⲇⲓⲟⲕⲗⲏϯⲁⲛⲟⲥ· ⲡⲁⲓ ⲛ̅ⲧⲁϥⲕⲉ|ⲗⲉⲩⲉ ⲉϣⲟⲣϣⲣ̅
(12/32) ⲛ̅ ⲛⲉⲕⲕⲗⲏⲥⲓⲁ ⲕⲁⲧⲁ ⲙⲁ ⲁⲩⲱ ⲛⲉ ⲙⲛ̅ ⲗⲁⲁⲩ ⲉϥⲉⲓⲣⲉ
(12/33) ⲙ̅ ⲡϣⲙ̅ϣⲉ ⲉⲧ ⲟⲩⲁⲁⲃ ϩⲛ̅ ⲟⲩⲟⲩⲱⲛϩ̅ ⲉ ⲃⲟⲗ ⲛ̅ⲥⲁ
(12/34) ⲣⲁⲕⲟⲧⲉ ⲙⲁⲩⲁⲁϥ ⲉ ⲃⲟⲗ ϫⲉ ⲡⲁⲣⲭⲏⲉⲡⲓⲥⲕⲟⲡⲟⲥ
(13/1) ⲡⲉⲧⲣⲟⲥ ⲡⲡⲉⲧ ⲟⲩⲁⲁⲃ· ⲉⲛϥ̅ϭⲱⲛⲧ̅ ⲁⲛ ⲉ ϩⲟ ⲛ̅‐
(13/2) ⲣⲱⲙⲉ· ⲁⲗⲗⲁ ⲉϥⲕⲱ ⲛ̅ϩⲏⲧϥ ⲉ ⲡⲉ ⲛⲧⲁϥϫⲟⲟⲥ ϫⲉ
(13/3) ⲙ̅ⲡⲣ̅ ⲣ̅ ϩⲟⲧⲉ ϩⲏⲧⲟⲩ ⲛ̅ ⲛⲉⲧ ⲛⲁⲙⲟⲩⲟⲩⲧ ⲙ̅ ⲡⲉⲧⲛ̅
(13/4) ⲥⲱⲙⲁ ⲉⲙⲛ̅ϭⲟⲙ ⲇⲉ ⲙ̅ⲙⲟⲟⲩ ⲉ ⲙⲟⲩⲟⲩⲧ ⲛ̅ ⲛⲉⲧⲙ̅
(13/5) ⲯⲩⲭⲏ· ⲉ ⲧⲃⲉ ⲡⲁⲓ ⲛϥ̅ⲧⲁϫⲣⲏⲩ ⲉ ⲡⲉϩⲟⲩⲟ· ⲁⲩⲱ ⲛⲉ
(13/6) ϣⲁϥϫⲟⲟⲥ ⲙ̅ ⲡⲉⲕⲗⲏⲣⲟⲥ ϫⲉ ⲙ̅ⲡⲣ̅ ⲧⲣⲉ ϩⲩⲡⲟⲯⲩⲁ ⲛ̅
(13/7) ⲣⲱⲙⲉ ⲡⲉⲣϫ̅ ⲧⲏⲩⲧⲛ̅ ⲉ ⲡⲉⲭⲥ̅·
(13/8) Ⲛⲉⲩ ⲛ̅ ⲟⲩⲣⲱⲙⲉ ⲇⲉ ϩⲛ̅ ⲧⲁⲛϯⲟⲭⲓⲁ ⲙ̅ ⲡⲉⲟⲩⲟⲉⲓϣ
(13/9) ⲉⲧ ⲙ̅ⲙⲁⲩ ⲉ ⲡϥ̅ⲣⲁⲛ ⲡⲉ ⲍⲱⲕⲣⲁⲧⲱⲣ· Ⲡⲁⲓ ⲇⲉ ⲉⲛⲉ‐
(13/10) ⲡⲉ ϣⲃⲏⲣ ⲡⲉ ⲛ̅ ⲁⲡⲁⲧⲏⲣ ⲡⲉ· ⲛⲧⲁϥⲃⲱⲕ ⲉ ⲕⲏⲙⲉ
(13/11) ⲁϥⲣ̅ ⲙⲁⲣⲧⲩⲣⲟⲥ· Ⲡⲁⲓ ⲇⲉ ⲍⲱⲕⲣⲁⲧⲱⲣ ⲛⲉ ⲟⲩⲭⲣⲓⲥ‐
(13/12) ϯⲁⲛⲟⲥ ⲡⲉ ⲛ̅ϣⲟⲣⲡ̅ ⲉ ⲁϥϫⲓ ⲃⲁⲡϯⲥⲙⲁ· ⲁⲩⲱ ⲁϥ‐
(13/13) ⲁⲡⲟⲧⲁⲥⲥⲉ ⲙ̅ⲙⲟϥ· ⲁⲩⲱ ⲛⲉϥⲟ ⲛ̅ ϩⲩⲡⲟⲕⲣⲓⲧⲏⲥ ⲉϥ‐
(13/14) ⲙⲟⲥⲧⲉ ⲛ̅ ⲛⲉⲭⲣⲓⲥϯⲁⲛⲟⲥ ⲉ ⲡⲉϩⲟⲩⲟ· ⲉⲩⲛ̅ⲧⲁϥ ⲇⲉ
(13/15) ⲙ̅ⲙⲁⲩ ⲛ̅ ⲟⲩⲥϩⲓⲙⲉ ⲛ̅ⲭⲣⲓⲥϯⲁⲛⲏ ⲉ ⲡⲉⲥⲣⲁⲛ ⲡⲉ
(13/16) ⲙⲁⲣⲧⲩⲣⲓⲁ· ⲉ ⲁⲥϫⲡⲟ ⲛⲁϥ ⲛ̅ϣⲏⲣⲉ ⲥⲛⲁⲩ· ⲡⲛⲟϭ
(13/17) ⲙⲉⲛ ⲁϥⲙⲟⲩⲧⲉ ⲉ ⲣⲟϥ ϫⲉ ⲫⲩⲗⲟⲡⲁⲧⲱⲣ· ⲡⲕⲟⲩⲓ
(13/18) ⲇⲉ ϫⲉ ⲉⲩⲧⲣⲱⲡⲓⲟⲥ· ⲛ̅ ⲧⲉⲣ ⲟⲩⲣ̅ ⲛⲟϭ ⲇⲉ ⲛ̅ϭⲓ |
(13/19) ⲛ̅ϣⲏⲣⲉ ϣⲏⲙ· ⲁⲩⲉⲓⲉⲡⲧⲉⲓ ⲙ̅ⲡⲃⲁⲡϯⲥⲙⲁ· ⲁⲩⲱ [Fol. 40b ⲡ̅]
(13/20) ⲧⲣⲉⲩⲃⲁⲡϯⲍⲉ ⲙ̅ⲙⲟⲟⲩ ⲕⲁⲧⲁ ⲡⲃⲁⲑⲙⲟⲥ· ⲛ̅ ⲛⲉⲭⲣⲓⲥ‐
(13/21) ϯⲁⲛⲟⲥ· ⲁⲥϣⲁϫⲉ ⲙⲛ̅ ⲡⲉⲥϩⲁⲓ ⲛ̅ϭⲓ ⲧⲉⲥϩⲓⲙⲉ ⲉⲥϫⲱ
(13/22) ⲙ̅ⲙⲟⲥ ϫⲉ ϯⲡⲁⲣⲁⲕⲁⲗⲉⲓ ⲙ̅ⲙⲟⲕ ⲡⲁ ⲥⲟⲛ ⲉ ⲧⲣⲕ̅ⲉⲓ
(13/23) ⲛⲙ̅ⲙⲁⲓ ⲉ ⲧⲡⲟⲗⲓⲥ ⲣⲁⲕⲟⲧⲉ ⲛ̅ⲧⲛ̅ⲃⲁⲡϯⲍⲉ ⲛ̅ ⲛⲉⲛ‐
(13/24) ϣⲏⲣⲉ· ⲙⲏⲡⲟⲧⲉ ⲛ̅ⲥⲉⲙⲟⲩ ⲙ̅ⲡ ⲁϫⲓ ⲃⲁⲡϯⲥⲙⲁ
(13/25) ⲛ̅ⲧⲉ ⲡⲛⲟⲩⲧⲉ· ϭⲱⲛⲧ̅ ⲉ ⲣⲟⲛ ϫⲉ ⲁⲛⲟⲃϣⲛ̅ ⲉ ⲧⲉⲯⲩⲭⲏ
(13/26) ⲛ̅ ⲛⲉⲛϣⲏⲣⲉ·
(13/27) Ⲛⲧⲟϥ ⲇⲉ ⲡⲉϫⲁϥ ⲛⲁⲥ ϫⲉ ⲕⲁ ⲣⲱ ⲧⲁ ⲥⲱⲛⲉ ⲧⲣ̅ⲥⲟⲟⲩⲛ
(13/28) ϫⲉ ⲡⲇⲓⲱⲅⲙⲟⲥ ϣⲟⲟⲡ ⲧⲉⲛⲟⲩ· ⲙⲏⲡⲟⲧⲉ ⲛ̅ⲧⲉ ⲡⲣ̅ⲣⲟ
(13/29) ⲥⲱⲧⲙ̅ ⲛϥ̅ⲁⲡⲉⲓⲗⲏ ⲉ ⲣⲟⲛ· ⲛ̅ⲧⲁϥϫⲉ ⲡⲁⲓ ⲇⲉ ϫⲉ
(13/30) ⲉⲥⲛⲁⲣ̅ ϩⲟⲧⲉ ⲛⲥ̅ ⲧⲙ̅ⲃⲁⲡϯⲍⲉ ⲛ̅ ⲛⲉⲥϣⲏⲣⲉ· ⲛ̅ ⲧⲉⲣⲉ
(13/31) ⲥⲉⲓⲙⲉ ⲇⲉ ϫⲉ ⲛϥ̅ⲛⲁⲡⲉⲓⲑⲉ ⲛⲁⲥ ⲁⲛ· ϩⲙ̅ ⲡⲉ ⲛⲧⲁⲥ‐
(13/32) ⲙⲉⲉⲩⲉ ⲉ ⲣⲟϥ ⲁⲥⲧⲱⲟⲩⲛ ⲁⲥⲁⲙⲁϩⲧⲉ ⲛ̅ ⲧϭⲓϫ ⲙ̅
(13/33) ⲡⲉⲥϣⲏⲣⲉ ⲥⲛⲁⲩ ⲁⲥⲉⲓ ⲉ ⲃⲟⲗ ⲉϫⲛ̅ ⲑⲁⲗⲗⲁⲥⲁ·
(13/34) ⲁⲥϣⲗⲏⲗ ⲛ̅ ⲧⲉⲓ ϩⲉ ⲉⲥϫⲱ ⲙ̅ⲙⲟⲥ· ϫⲉ ⲡϫⲥ̅ ⲡⲛⲟⲩⲧⲉ
(14/1) ⲡⲡⲁⲛⲧⲱⲕⲣⲁⲧⲱⲣ ⲡⲓⲱⲧ ⲙ̅ ⲡⲁ ϫⲟⲉⲓⲥ ⲓⲥ̅ ⲡⲉⲭⲥ̅·
(14/2) ⲉϣϫⲉ ⲕⲛⲁⲥⲟⲟⲧⲛ̅ ⲛ̅ⲧⲁ ϩⲓⲏ· ⲉⲓⲉ ⲙⲁϯⲑⲉ ⲛⲁⲓ ⲉ
(14/3) ⲧⲣⲁϭⲓⲛⲉ ⲛ̅ ⲟⲩⲉⲩⲅⲉⲣⲓⲁ· ⲉⲧⲉⲓ ⲇⲉ ⲉⲥϣⲗⲏⲗ ⲁⲥϭⲱϣⲧ̅
(14/4) ⲁⲥⲛⲁⲩ ⲉⲩϫⲟⲓ ⲉϥⲣ̅ ϩⲱⲧ ϩⲛ̅ ⲑⲁⲗⲗⲁⲥⲁ ⲁⲩⲱ ⲉ ⲧⲉ‐
(14/5) ⲥϩⲓⲙⲉ ⲙⲟⲩⲧⲉ ⲉ ⲛⲉⲧ ϩⲙ̅ ⲡϫⲟⲓ ϫⲉ ⲉⲧⲉⲧⲛ̅ⲃⲏⲕ ⲉ
(14/6) ⲧⲱⲛ· ⲛ̅ⲧⲟⲟⲩ ⲇⲉ ⲡⲉϫⲁⲩ ⲛⲁⲥ ϫⲉ ⲛ̅ⲃⲏⲕ ⲉ ⲧⲡⲟⲗⲓⲥ |
(14/7) [Fol. 41a ⲡ̅ⲁ̅] ⲣⲁⲕⲟⲧⲉ· ⲛ̅ⲧⲟⲥ ⲇⲉ ⲡⲉϫⲁⲥ ⲛⲁⲩ ϫⲉ ⲧⲉⲧⲛⲁϣⲧⲁⲗⲟⲓ
(14/8) ⲛⲙ̅ⲙⲏⲏⲧⲛ̅ ⲛ̅ⲧⲁϯ ⲛⲏⲧⲛ̅ ⲛ̅ⲧⲉⲧⲛ̅ϩⲏⲙⲉ· ⲛ̅ⲧⲟⲟⲩ ⲇⲉ
(14/9) ⲡⲉϫⲁⲩ ⲛⲁⲥ ϫⲉ ⲥⲉⲧⲛ̅ⲛⲁⲧⲁⲗⲟ· ⲁⲩⲱ ⲛ̅ ⲧⲉⲓ ϩⲉ
(14/10) ⲁⲩⲧⲁⲗⲟⲥ ⲁⲩⲣ̅ ϩⲱⲧ· ⲛ̅ ⲧⲉⲣ ⲟⲩⲟⲩⲉ ⲇⲉ ⲉ ⲃⲟⲗ
(14/11) ⲛ̅ⲁϫⲟⲩⲱⲧ ⲛ̅ⲥⲇⲁⲇⲓⲟⲛ ⲁⲩⲛⲟϭ ⲛ̅ⲭⲉⲓⲙⲱⲛ ⲧⲱⲟⲩⲛ
(14/12) ⲉ ϩⲣⲁⲓ ⲉϫⲙ̅ ⲡϫⲟⲓ ϩⲱⲥⲧⲉ ⲛ̅ⲧⲉ ⲟⲩⲟⲛ ⲛⲓⲙ ⲉⲧ ⲧⲁⲗⲏⲩ
(14/13) ⲉ ⲡϫⲟⲓ ϣⲧⲟⲣⲧⲣ̅· ⲧⲉⲥϩⲓⲙⲉ ⲇⲉ ⲙ̅ⲙⲁⲓ ⲛⲟⲩⲧⲉ ⲉⲧ
(14/14) ⲙ̅ⲙⲁⲩ ⲡⲉϫⲁⲥ ϫⲉ ⲙⲉⲣⲉ ⲡⲛⲟⲩⲧⲉ ⲥⲱⲧⲙ̅ ⲉ ⲣϥ̅ⲣ̅
(14/15) ⲛⲟⲃⲉ ⲛ̅ ⲧⲁ ⲙⲉⲓⲛⲉ ⲁⲗⲗⲁ ⲡⲉ ⲛⲧⲁϥⲉⲓ ⲉ ⲡⲁ ϩⲏⲧ
(14/16) ϯⲛⲁⲁⲁϥ· ⲁⲥⲧⲱⲟⲩⲛ ⲇⲉ ⲁⲥⲁⲁϩⲉ ⲣⲁⲧⲥ̅ ⲁⲥϣⲗⲏⲗ
(14/17) ⲉ ⲡⲥⲁ ⲛ̅ ⲧⲁⲛⲁⲧⲟⲗⲏ ⲉⲥϫⲱ ⲙ̅ⲙⲟⲥ ⲛ̅ϯϩⲉ ϫⲉ ⲡⲛⲟⲩⲧⲉ
(14/18) ⲡⲉⲧ ⲥⲟⲟⲩⲛ ⲛ̅ϩⲱⲃ ⲛⲓⲙ ⲙ̅ⲡⲁⲧ ⲟⲩϣⲱⲡⲉ·
(14/19) Ⲛ̅ⲧⲟⲕ ⲉⲧ ⲥⲟⲟⲩⲛ ⲉ ⲡϩⲏⲧ ⲛ̅ ⲟⲩⲟⲛ ⲛⲓⲙ· ⲁⲩⲱ ⲉⲕⲥⲟⲟⲩⲛ
(14/20) ⲉ ⲡⲟⲩⲱϣ ⲙ̅ ⲡⲁ ϩⲏⲧ ⲉ ϩⲟⲩⲛ ⲉ ⲣⲟⲕ· ϫⲉ ⲛ̅ ϯⲟⲩⲉϣ
(14/21) ϩⲁⲓ ⲁⲛ ⲟⲩⲇⲉ ⲟⲩϩⲱⲃⲥ̅ ⲡⲁ ⲡⲉⲓ ⲕⲟⲥⲙⲟⲥ ⲡⲉ· ⲟⲩⲇⲉ
(14/22) ϩⲩⲡⲁⲣⲭⲟⲛⲧⲁ ⲛ̅ ⲧⲉⲕϩⲉ· ⲁⲩⲱ ϣⲁ ϩⲣⲁⲓ ⲉ ⲧⲁ ⲕⲉ
(14/23) ⲯⲩⲭⲏ ⲙⲛ̅ ⲛⲁ ϣⲏⲣⲉ· ⲉⲓⲥ ϩⲏⲏⲧⲉ ⲧⲛ̅ⲛⲁⲙⲟⲩ ϩⲛ̅
(14/24) ⲑⲁⲗⲗⲁⲥⲁ ⲉ ⲧⲃⲉ ⲡⲕ̅ⲣⲁⲛ ⲉⲧ ⲟⲩⲁⲁⲃ ⲡⲁ ϫⲥ̅ ⲓⲥ̅ ⲡⲉⲭⲥ̅
(14/25) ⲡⲥⲏ̅ⲣ̅ ⲛ̅ ⲧⲁ ⲯⲩⲭⲏ ⲙⲛ̅ ⲡⲁ ⲡⲛⲁ̅ ϭⲱϣⲧ̅ ⲉ ϩⲣⲁⲓ ⲉϫⲱ̅
(14/26) ⲙⲛ̅ ⲡⲁ ϣⲏⲣⲉ ⲥⲛⲁⲩ ⲛ̅ⲟⲣⲫⲁⲛⲟⲥ ⲛⲅ̅ ⲛⲁ ⲛⲁⲛ ⁛— ⲛ
(14/27) [Fol. 41b ⲡ̅ⲃ̅] ⲧⲉⲣ ⲉⲥϫⲉ ⲛⲁⲓ ⲇⲉ ⲁⲥϫⲓ ⲛ̅ | ⲟⲩϭⲟⲣⲧⲉ ϩⲛ̅ ⲧⲉⲥϭⲓϫ
(14/28) ⲛ̅ ⲟⲩⲛⲁⲙ ⲁⲥⲉⲓⲛⲉ ⲉ ⲃⲟⲗ ⲛ̅ ⲧϭⲟⲣⲧⲉ ⲁⲥⲫⲣⲁⲅⲓⲍⲉ
(14/29) ⲙ̅ⲙⲟⲥ· ⲁⲥⲡⲱⲧⲥ̅ ⲛ̅ ⲧⲉⲥⲉⲕⲓⲃⲉ ⲛ̅ ⲟⲩⲛⲁⲙ ⲁⲥⲉⲓⲛⲉ
(14/30) ⲉ ⲃⲟⲗ ⲛ̅ ϩⲏⲧⲥ̅ ⲛ̅ ϣⲟⲙⲧⲉ ⲛ̅ ⲧⲗ̅ϯⲗⲉ ⲛ̅ ⲥⲛⲟϥ· ⲁⲥ‐
(14/31) ⲥⲫⲣⲁⲅⲓⲍⲉ ⲛ̅ ⲧⲧⲉϩⲛⲉ ⲙ̅ ⲡⲉⲥϣⲏⲣⲉ ⲥⲛⲁⲩ ⲙⲛ̅ ⲧⲉⲩ‐
(14/32) ⲙⲉⲥⲑⲏⲧ ϩⲙ̅ ⲡⲣⲁⲛ ⲙ̅ ⲡⲉⲓⲱⲧ ⲙⲛ̅ ⲡϣⲏⲣⲉ ⲙⲛ̅
(14/33) ⲡⲉⲡⲛⲁ̅ ⲉⲧ ⲟⲩⲁⲁⲃ ⲉ ⲁⲥⲟⲙⲥⲟⲩ ⲛ̅ ϣⲟⲙⲛ̅ⲧ̅ ⲛ̅ ⲥⲟⲡ
(14/34) ϩⲛ̅ ⲑⲁⲗⲗⲁⲥⲁ ϩⲙ̅ ⲡⲣⲁⲛ ⲛ̅ ⲧⲉⲧⲣⲓⲁⲥ ⲉⲧ ⲟⲩⲁⲁⲃ·
(15/1) ⲉⲥϫⲱ ⲙ̅ⲙⲟⲥ ϫⲉ ϩⲙ̅ ⲡⲣⲁⲛ ⲛ̅ ⲧⲉⲧⲣⲓⲁⲥ ⲉⲧ ⲟⲩⲁⲁⲃ
(15/2) ⲡⲉⲓⲱⲧ ⲙⲛ̅ ⲡϣⲏⲣⲉ ⲙⲛ̅ ⲡⲉⲡⲛⲁ̅ ⲉⲧ ⲟⲩⲁⲁⲃ·
(15/3) Ⲙⲛ̅ⲛ̅ⲥⲁ ⲛⲁⲓ ⲁⲥⲛⲟϫⲟⲩ ⲉ ϩⲟⲩⲛ ϩⲛ̅ ⲕⲟⲩⲟⲛⲥ̅· ⲉⲥϫⲱ
(15/4) ⲙ̅ⲙⲟⲥ ϫⲉ ϯⲛⲁⲙⲟⲩ· ⲙⲁⲣⲉⲓⲙⲟⲩ ⲙⲛ̅ ⲛⲁ ϣⲏⲣⲉ·
(15/5) ⲡⲛⲟⲩⲧⲉ ⲇⲉ ⲡⲇⲉⲥⲡⲟⲧⲏⲥ ⲙ̅ ⲡⲧⲏⲣϥ̅ ⲛ̅ ⲧⲉⲣ ⲉϥⲛⲁⲩ
(15/6) ⲉ ⲧⲉⲥⲡⲓⲥϯⲥ ⲁϥⲕⲁⲧⲁⲥⲇⲓⲗⲉ ⲙ̅ ⲡⲉⲭⲉⲓⲙⲱⲛ ⲁⲩⲛⲟϭ
(15/7) ⲛ̅ ϫⲁⲙⲏ ϣⲱⲡⲉ· ⲁⲩⲱ ⲙ̅ ⲡϩⲟⲩⲛ ⲛ̅ ϣⲟⲙⲛ̅ⲧ̅ ⲛ̅ϩⲟⲟⲩ
(15/8) ⲁⲩⲕⲁⲧⲁⲛⲧⲁ ⲉ ⲣⲁⲕⲟⲧⲉ· ⲁⲩⲉⲓ ⲇⲉ ⲉ ϩⲟⲩⲛ ⲉ ⲣⲁⲕⲟⲧⲉ
(15/9) ϩⲓⲧⲛ̅ ⲧⲃⲟⲏⲑⲓⲁ ⲙ̅ ⲡⲛⲟⲩⲧⲉ ϩⲛ̅ ⲧⲡⲁⲣⲁⲥⲕⲉⲩⲏ ϩⲛ̅
(15/10) ⲧⲙⲉϩ ϥⲧⲟⲉ ⲛ̅ϩⲃ̅ⲇⲱⲙⲁⲥ· ⲙ̅ ⲡⲡⲁⲥⲭⲁ ⲧⲁⲓ ⲉϣⲁⲩ‐
(15/11) ⲃⲁⲡϯⲍⲉ ⲛ̅ ϩⲏⲧⲥ̅ ⲛ̅ ⲛ̅ϣⲏⲣⲉ ϣⲏⲙ ⲕⲁⲧⲁ ⲧⲡⲁⲣⲁ‐
(15/12) ⲇⲟⲥⲓⲥ ⲛ̅ ⲛ̅ⲣⲙ̅ ⲛ̅ ⲕⲏⲙⲉ·
(15/13) Ⲧⲉⲥϩⲓⲙⲉ ⲇⲉ ⲁⲥⲛⲁⲩ ⲉ ⲧⲡⲟⲗⲓⲥ ⲧⲏⲣⲥ̅ | ⲉⲥⲗⲉⲩⲕⲟⲫⲟⲣⲉⲓ̈ [Fol. 42a ⲡ̅ⲅ̅]
(15/14) ⲁⲥϣⲓⲛⲉ ⲇⲉ ϫⲉ ⲟⲩ ⲡⲉⲧϣⲟⲟⲡ ⲁⲩⲧⲁⲙⲟⲥ ϫⲉ ⲛⲉⲭⲣⲓⲥ‐
(15/15) ϯⲁⲛⲟⲥ ⲧⲏⲣⲟⲩ ⲉⲧ· ϣⲟⲟⲡ ϩⲛ̅ ϯⲡⲟⲗⲓⲥ· ϣⲁⲩⲃⲁⲡϯⲍⲉ
(15/16) ⲛ̅ ⲛⲉⲩϣⲏⲣⲉ ⲛ̅ ⲣⲁⲥⲧⲉ· ⲁⲥⲟⲩⲱϣⲃ̅ ⲇⲉ ⲉⲥϫⲱ ⲙ̅ⲙⲟⲥ
(15/17) ϫⲉ ⲛⲁⲙⲉ ⲁ ⲡϫⲥ̅ ⲥⲟⲟⲩⲧⲛ̅ ⲛ̅ ⲧⲁ ϩⲓⲏ· ⲁⲩⲱ ⲁⲥϯ ⲙ̅
(15/18) ⲡⲉⲥⲟⲩⲟⲓ ⲉⲩⲇⲓⲁⲕⲱⲛⲟⲥ ⲡⲉϫⲁⲥ ⲛⲁϥ ϫⲉ ⲡⲁ ⲉⲓⲱⲧ
(15/19) ⲉⲓⲟⲩⲱϣ ⲉ ⲁⲡⲁⲛⲧⲁ ⲉ ⲡⲁⲣⲭⲏⲉⲡⲓⲥⲕⲟⲡⲟⲥ· ⲡⲉϫⲁϥ
(15/20) ⲛⲁⲥ ϫⲉ ⲟⲩ ⲡⲉ ⲡⲟⲩϩⲱⲃ ⲙⲛ̅ ⲡⲁⲣⲭⲏⲉⲡⲓⲥⲕⲟⲡⲟⲥ·
(15/21) ⲡⲉϫⲁⲥ ⲛⲁϥ ϫⲉ ⲁⲛⲅ̅ ⲟⲩϣⲙ̅ⲙⲟ ⲉⲓⲟⲩⲱϣ ⲉ ⲃⲁⲡϯⲍⲉ
(15/22) ⲛ̅ ⲛⲁϣⲏⲣⲉ· ⲡⲉϫⲉ ⲡⲇⲓⲁⲕⲱⲛⲟⲥ ⲛⲁⲥ ϫⲉ ⲙⲛ̅ ⲧⲉ
(15/23) ⲗⲁⲁⲩ ⲛ̅ ϩⲱⲃ ⲙⲛ̅ ⲡⲁⲣⲭⲏⲉⲡⲓⲥⲕⲟⲡⲟⲥ ⲛ̅ⲥⲁ ⲡⲁⲓ
(15/24) ⲙ̅ⲙⲁⲧⲉ· ⲡⲉϫⲁⲥ ϫⲉ ⲙ̅ⲙⲟⲛ· ⲡⲉϫⲉ ⲡⲇⲓⲁⲕⲱⲛⲟⲥ
(15/25) ⲛⲁⲥ ϫⲉ ⲉⲥϫⲉ ⲡⲁⲓ ⲙ̅ⲙⲁⲧⲉ ⲡⲉ ⲡⲟⲩϩⲱⲃ ⲣ̅ ⲟⲩⲱϣ
(15/26) ⲉ ⲁⲡⲁⲛⲧⲁ ⲉ ⲡⲁⲣⲭⲏⲉⲡⲓⲥⲕⲟⲡⲟⲥ· ⲉ ⲧⲃⲏⲏⲧϥ̅ ⲉⲓⲉ
(15/27) ϩⲙⲟⲟⲥ ⲛⲉ ⲉⲓⲥ ϩⲏⲏⲧⲉ ⲥⲉⲛⲁⲃⲁⲡϯⲍⲉ ⲛ̅ ⲛ̅ϣⲏⲣⲉ ϣⲏⲙ
(15/28) ⲉⲧ ϩⲛ̅ ⲧⲉⲓ ⲡⲟⲗⲓⲥ· ⲛ̅ ⲣⲁⲥⲧⲉ· ⲥⲉⲛⲁⲃⲁⲡϯⲍⲉ ⲛ̅
(15/29) ⲛⲟⲩϣⲏⲣⲉ ϩⲱⲟⲩ ⲛⲙ̅ⲙⲁⲩ·
(15/30) Ⲛ ⲧⲉⲣⲉ ⲧⲉⲩϣⲏ ⲇⲉ ϣⲱⲡⲉ ⲁ ⲡⲁⲣⲭⲏⲉⲡⲓⲥⲕⲟⲡⲟⲥ
(15/31) ϫⲱⲕ ⲉ ⲃⲟⲗ ⲙ̅ ⲡϣⲙ̅ϣⲉ ⲉⲧ ⲟⲩⲁⲁⲃ ⲙⲛ̅ⲛ̅ⲥⲱⲥ ⲁϥ‐
(15/32) ⲕⲉⲗⲉⲩⲉ ⲉ ⲧⲣⲉ ⲩⲉⲓⲛⲉ ⲛ̅ ⲛ̅ϣⲏⲣⲉ ⲕⲟⲩⲓ ⲛ̅ⲧⲁⲩⲥⲃ̅ⲧⲱ‐
(15/33) ⲧⲟⲩ ⲉ ⲃⲁⲡϯⲍⲉ ⲙ̅ⲙⲟⲟⲩ· Ⲁⲩⲱ ⲛ̅ ⲧⲉⲣⲉ ϥⲃⲁⲡϯⲍⲉ
(15/34) ⲁⲩⲉⲓⲛⲉ ⲉ ϩⲟⲩⲛ | ⲛ̅ ⲛ̅ϣⲏⲣⲉ ⲛ̅ ⲧⲉⲥϩⲓⲙⲉ ⲛ̅ ⲣⲙ̅ ⲧⲁⲛ‐ [Fol. 42b ⲡ̅ⲇ̅]
(16/1) ϯⲟⲭⲓⲁ· Ⲡⲛⲟⲩⲧⲉ ⲇⲉ ⲡⲉⲧ ⲉⲓⲣⲉ ⲛ̅ ⲛⲉϣⲡⲏⲣⲉ
(16/2) ⲙⲁⲩⲁⲁϥ ⲁϥϩⲉⲡ ⲡϩⲱⲃ ⲉ ⲡⲁⲣⲭⲏⲉⲡⲓⲥⲕⲟⲡⲟⲥ· ⲛ̅
(16/3) ⲧⲉⲣⲉ ϥⲁⲙⲁϩⲧⲉ ⲇⲉ ⲛ̅ ⲛ̅ϣⲏⲣⲉ ⲕⲟⲩⲓ ϫⲉ ⲉϥⲛⲁⲃⲁⲡ‐
(16/4) ϯⲍⲉ ⲙ̅ⲙⲟⲟⲩ ⲁ ⲧⲕⲟⲗⲩⲙⲃⲏⲑⲣⲁ ϫⲱⲥ ⲁⲥⲣ̅ ⲱⲛⲉ·
(16/5) ⲡⲁⲣⲭⲏⲉⲡⲓⲥⲕⲟⲡⲟⲥ ⲇⲉ ⲛ̅ ⲧⲉⲣ ϥ̅ⲛⲁⲩ ⲁϥⲣ̅ ϣⲡⲏⲣⲉ
(16/6) ⲉⲙⲁⲧⲉ· ⲁϥⲕⲉⲗⲉⲩⲉ ⲉ ⲧⲣⲉ ⲩⲕⲁⲁⲩ ⲛⲥⲁ ⲟⲩⲥⲁ·
(16/7) ⲁϥⲟⲩⲉϩⲥⲁϩⲛⲉ ⲉ ⲧⲣⲉ ⲩⲉⲓⲛⲉ ⲛⲁϥ ⲉ ϩⲟⲩⲛ ⲛ̅ ⲛ̅ϣⲏⲣⲉ
(16/8) ϣⲏⲙ ⲛ̅ ⲛ̅ⲣⲙ̅ ⲣⲁⲕⲟⲧⲉ· ⲁⲩⲱ ⲛ ⲧⲉⲣ ϥ̅ⲁⲣⲭⲉⲓ ⲇⲉ
(16/9) ⲛ̅ ⲃⲁⲡϯⲍⲉ· ⲙ̅ⲙⲟⲟⲩ ⲁ ⲧⲕⲟⲗⲩⲙⲃⲏⲑⲣⲁ ⲣ̅ ⲙⲟⲟⲩ
(16/10) ⲛ̅ ⲧⲉⲥϩⲉ· ⲁⲩⲱ ⲛ̅ⲧⲉⲩⲛⲟⲩ ⲁϥⲕⲉⲗⲉⲩⲉ ⲉ ⲧⲣ ⲩ̅ⲉⲓⲛⲉ
(16/11) ⲛⲁϥ ⲟⲛ· ⲛ̅ ⲛ̅ϣⲏⲣⲉ ⲛ̅ ⲧⲉⲥϩⲓⲙⲉ ⲛ̅ ⲣⲙ̅ ⲧⲁⲛϯⲟⲭⲓⲁ·
(16/12) ⲛ̅ ⲧⲉⲣ ⲟⲩⲛ̅ⲧⲟⲩ ⲇⲉ ⲉ ⲑⲏ̅ ⲁ ⲧⲕⲟⲗⲩⲙⲃⲏⲑⲣⲁ ⲣ̅ ⲱⲛⲉ
(16/13) ⲛ̅ ⲧⲉⲥϩⲉ· ⲁϥⲕⲉⲗⲉⲩⲉ ⲉ ⲧⲣⲉ ⲩⲕⲱ ⲛ̅ ⲛ̅ϣⲏⲣⲉ ⲕⲟⲩⲓ
(16/14) ⲛ̅ⲥⲁ ⲟⲩⲥⲁ ⲛ̅ ⲕⲉ ⲥⲟⲡ· ⲁϥⲕⲉⲗⲉⲩⲉ ⲉ ⲧⲣⲉ ⲩⲉⲓⲛⲉ ⲛ̅
(16/15) ⲛ̅ϣⲏⲣⲉ ϣⲏⲙ ⲛ̅ ⲣⲙ̅ ⲣⲁⲕⲟⲧⲉ· ⲛ̅ ⲧⲉⲣ ⲟⲩⲛ̅ⲧⲟⲩ ⲇⲉ
(16/16) ⲉ ϩⲟⲩⲛ ϫⲉ ⲁϥⲛⲁⲃⲁⲡϯⲍⲉ ⲙ̅ⲙⲟⲟⲩ· ⲁ ⲧⲕⲟⲗⲩⲙ‐
(16/17) ⲃⲏⲑⲣⲁ ⲣ̅ ⲙⲟⲟⲩ ⲛ̅ ⲧⲉⲥϩⲉ· ⲉⲓⲧⲁ ⲁϥⲟⲩⲉϩⲥⲁϩⲛⲉ ⲉ
(16/18) ⲧⲣⲉ ⲩⲉⲓⲛⲉ ⲉ ϩⲟⲩⲛ ⲛⲁϥ ⲛ̅ ⲛ̅ϣⲏⲣⲉ ⲛ̅ ⲧⲉⲥϩⲓⲙⲉ ⲛ̅
(16/19) ⲣⲙ̅ ⲧⲁⲛϯⲟⲭⲓⲁ ⲙ̅ ⲡⲙⲉϩ ϣⲟⲙⲛ̅ⲧ̅ ⲛ̅ ⲥⲟⲡ· ⲁⲩⲱ
(16/20) ⲛ̅ⲧⲉⲩⲛⲟⲩ ⲁ ⲡⲙⲟⲟⲩ ⲛ̅ ⲧⲕⲟⲗⲩⲙⲃⲏⲑⲣⲁ ϫⲱⲥ ⲁϥⲣ̅
(16/21) ⲑⲉ ⲛ̅ ⲟⲩⲱⲛⲉ·
(16/22) Ⲫⲁⲅⲓⲟⲥ ⲇⲉ ⲡⲉⲧⲣⲟⲥ ⲡⲁⲣⲭⲏⲉⲡⲓⲥⲕⲟⲡⲟⲥ ⲁϥⲕⲉⲗⲉⲩⲉ
(16/23) ⲙ̅ ⲡⲁⲣⲭⲏⲇⲓⲁⲕⲱⲛⲟⲥ ⲉ ⲧⲣⲉ ϥⲉⲓⲛⲉ ⲉ ⲑⲏ ⲛ̅
(16/24) ⲧⲉⲥϩⲓⲙⲉ ⲛ̅ ⲣⲙ̅ ⲧⲁⲛϯⲟⲭⲓⲁ· ⲁⲩⲱ ⲛ̅ ⲧⲉⲣ ⲟⲩⲧⲁϩⲟⲥ
(16/25) [Fol. 43a ⲡ̅ⲉ̅] ⲉ ⲣⲁⲧⲥ̅ ⲙ̅|ⲡϥ̅ ⲙ̅ⲧⲟ ⲉ ⲃⲟⲗ· ⲡⲉϫⲉ ⲡⲁⲣⲭⲏⲉⲡⲓ‐
(16/26) ⲥⲕⲟⲡⲟⲥ ⲛⲁⲥ ϫⲉ ⲁϫⲓⲥ ⲉ ⲣⲟⲓ ϫⲉ ⲟⲩ ⲡⲉ ⲛⲧⲁϥ‐
(16/27) ϣⲱⲡⲉ ⲙ̅ⲙⲟ· ⲏ ⲟⲩ ⲁⲣⲁ ⲡⲉ ⲛⲧⲁⲣⲁⲁϥ· ⲁⲩⲱ
(16/28) ϫⲉ ⲛ̅ⲧⲟ ⲟⲩ ⲉ ⲃⲟⲗ ⲧⲱⲛ ϩⲛ̅ ⲧⲟⲩⲑⲣⲓⲥⲕⲓⲁ· ⲏ̅ ⲣ̅ⲏ
(16/29) ⲡⲉ ⲁϣ ⲙ̅ ⲡⲟⲗⲓⲥ· ⲁⲥⲟⲩⲱϣⲃ̅ ⲛ̅ϭⲓ ⲧⲙⲁⲁⲩ ⲛ̅
(16/30) ⲛ̅ϣⲏⲣⲉ ⲕⲟⲩⲓ ⲡⲉϫⲁⲥ ⲙ̅ ⲡⲁⲣⲭⲏⲉⲡⲓⲥⲕⲟⲡⲟⲥ ϫⲉ
(16/31) ⲁⲛⲅ̅ ⲟⲩⲭⲣⲓⲥϯⲁⲛⲏ· ⲙⲛ̅ ⲛⲁⲉⲓⲟⲟⲧⲉ ⲁⲩⲱ ⲁⲛⲅ̅ ⲟⲩ
(16/32) ⲣⲙ̅ ⲧⲁⲛϯⲟⲭⲓⲁ· ⲁϥⲟⲩⲱϣⲃ̅ ⲛ̅ϭⲓ ⲡⲁⲣⲭⲏⲉⲡⲓⲥⲕⲟⲡⲟⲥ
(16/33) ⲡⲉϫⲁϥ ⲛⲁⲥ ϫⲉ ⲁϫⲓⲥ ⲉ ⲣⲟⲓ ϫⲉ ⲟⲩ ⲡⲉ ⲛⲧⲁⲣⲁⲁϥ·
(16/34) ⲉⲓⲥ ϩⲏⲏⲧⲉ ⲅⲁⲣ ⲙ̅ⲡⲉ ⲡⲛⲟⲩⲧⲉ ϫⲓ ⲛ̅ ⲛⲟⲩϣⲏⲣⲉ ⲉⲩ‐
(17/1) ⲙⲉⲧⲁⲛⲟⲓⲁ· ⲛ̅ⲧⲟⲥ ⲇⲉ ⲧⲉⲥϩⲓⲙⲉ ⲡⲉϫⲁⲥ ϫⲉ ⲥⲱⲧⲙ̅
(17/2) ⲉ ⲣⲟⲓ ⲡⲁ ϫⲥ̅ ⲛ̅ ⲉⲓⲱⲧ ϩⲛ̅ ⲟⲩⲙⲛ̅ⲧ̅ⲣⲙ̅ⲛ̅ϩⲏⲧ· ⲕⲥⲟⲟⲩⲛ
(17/3) ⲅⲁⲣ ⲛ̅ ⲛ̅ϩⲓⲥⲉ ⲉⲧ ϣⲟⲟⲡ ϩⲙ̅ ⲡⲕⲟⲥⲙⲟⲥ· ⲧⲉⲛⲟⲩ
(17/4) ⲛ̅ϩⲟⲩⲟ ⲇⲉ ϩⲛ̅ ⲧⲁⲛϯⲟⲭⲓⲁ ⲛⲁϣⲏⲣⲉ ⲇⲉ ⲁⲩⲣ̅ ⲛⲟϭ
(17/5) ⲁⲩⲱ ⲙ̅ⲡ ⲉⲓϭⲛ̅ ⲧⲉⲩⲕⲉⲣⲓⲁ ⲉ ⲧⲣⲁ ⲃⲁⲡϯⲍⲉ ⲙ̅ⲙⲟⲟⲩ·
(17/6) ⲁⲓϫⲟⲟⲥ ⲙ̅ ⲡⲉⲩⲉⲓⲱⲧ ϫⲉ ⲧⲱⲟⲩⲛ ⲙⲁⲣⲟⲛ [ⲃⲱⲕ] ϣⲁ
(17/7) ⲧⲡⲟⲗⲓⲥ ⲣⲁⲕⲟⲧⲉ ⲉ ⲣⲁⲧⲥ̅ ⲛ̅ ⲧⲕ̅ⲙⲛ̅ⲧ̅ ⲡⲉⲧ ⲟⲩⲁⲁⲃ·
(17/8) ⲛ̅ⲧⲛ̅ⲃⲁⲡϯⲍⲉ ⲛ̅ ⲛⲉⲛϣⲏⲣⲉ· ⲁⲩⲱ ⲙ̅ⲡ ⲉϥⲟⲩⲱϣ ⲉ ⲣ̅
(17/9) ⲡⲁⲓ ⲁⲗⲗⲁ ϩⲉⲛ ⲕⲉ ⲕⲓⲛⲇⲩⲛⲟⲥ· ⲛⲉ ⲛⲧⲁϥⲉⲣⲏⲧ
(17/10) ⲙ̅ⲙⲟⲟⲩ ⲉⲛ̅ⲧⲟⲩ ⲉ ϫⲱⲓ ⁛—
(17/11) Ⲁⲓⲧⲱⲟⲩⲛ ⲇⲉ ⲁⲓⲁⲙⲁϩⲧⲉ ⲛ̅ ⲧϭⲓϫ ⲙ̅ ⲡⲁ ϣⲏⲣⲉ ⲥⲛⲁⲩ
(17/12) ⲁⲓⲉⲓ ⲉ ⲃⲟⲗ ⲉϫⲛ̅ ⲑⲁⲗⲗⲁⲥⲁ ⲁⲓϩⲉ ⲉⲩϫⲟⲓ ⲉϥⲛⲏⲩ ⲉ
(17/13) ⲣⲁⲕⲟⲧⲉ· ⲁⲓⲁⲗⲉ ⲉ ⲣⲟϥ ⲙⲛ̅ ⲛⲁϣⲏⲣⲉ· ⲛ̅ ⲧⲉⲣ ⲉⲛⲉⲓ
(17/14) ⲇⲉ ⲉ ⲧ|ⲙⲏⲏⲧⲉ ⲛ̅ ⲑⲁⲗⲗⲁⲥⲁ· ⲁ ⲡϫⲟⲓ ⲕⲩⲛⲇⲩⲛⲉⲩⲉ [Fol. 43b ⲡ̅ⲋ̅]
(17/15) ϩⲓⲧⲛ̅ ⲛ̅ ⲛⲟϭ ⲛ̅ⲭⲉⲓ̈ⲙⲱⲛ ϩⲱⲥⲧⲉ ⲉ ⲧⲣⲉ ϥⲃⲱⲕ ⲛ̅
(17/16) ⲙ̅ⲧⲱ· ⲁⲛⲟⲕ ⲁⲓⲁⲙⲁϩⲧⲉ ⲙ̅ ⲡⲁ ϣⲏⲣⲉ ⲥⲛⲁⲩ· ϩⲱⲥ
(17/17) ϫⲉ ⲉⲓⲛⲁϥⲟϭⲧ̅ ⲉ ⲑⲁⲗⲗⲁⲥⲁ· ⲛ̅ⲧⲁⲙⲟⲩ ⲛⲙ̅ⲙⲁⲩ·
(17/18) ⲁⲩⲙⲉⲉⲩⲉ ⲇⲉ ⲉⲓ ⲉ ⲡⲁ ϩⲏⲧ ⲁⲓϫⲓ ⲛ̅ ⲟⲩϭⲟⲣⲧⲉ ϩⲛ̅
(17/19) ⲧⲁ ϭⲓϫ· ⲁⲓⲡⲱⲧⲥ̅ ⲛ̅ ⲧⲁ ⲉⲕⲓⲃⲉ· ⲛ̅ ⲟⲩⲛⲁⲙ ⲁⲓⲉⲓⲛⲉ
(17/20) ⲉ ⲃⲟⲗ ⲛ̅ ϩⲏⲧⲥ̅ ⲛ̅ ϣⲟⲙⲧⲉ ⲛ̅ⲧⲗ̅ϯⲗⲉ ⲛ̅ ⲥⲛⲟϥ· ⲁⲓ‐
(17/21) ⲥⲫⲣⲁⲅⲓⲍⲉ ⲛ̅ ⲧⲉⲩⲧⲉϩⲛⲉ ⲙⲛ̅ ⲧⲉⲩⲙⲉⲥⲑⲏⲧ· ⲉⲓϫⲱ
(17/22) ⲙ̅ⲙⲟⲥ ϫⲉ ϩⲙ̅ ⲡⲣⲁⲛ ⲙ̅ ⲡⲉⲓⲱⲧ ⲙⲛ̅ ⲡϣⲏⲣⲉ ⲙⲛ̅
(17/23) ⲡⲉⲡⲛⲁ̅ ⲉⲧ ⲟⲩⲁⲁⲃ ⲁⲩⲱ ⲁⲓⲁⲙⲥⲟⲩ ⲉ ⲑⲁⲗⲗⲁⲥⲁ ϩⲙ̅
(17/24) ⲡⲣⲁⲛ ⲛ̅ⲧⲉ ⲧⲣⲓⲁⲥ ⲉⲧ ⲟⲩⲁⲁⲃ· ⲡⲁⲛⲧⲱⲥ ⲇⲉ ϩⲓⲧⲛ̅
(17/25) ⲧⲉⲓ ⲁⲓϯⲁ ⲡⲁ ϫⲟⲉⲓⲥ ⲛ̅ ⲉⲓⲱⲧ ⲛ̅ⲧⲁ ⲡϫⲥ̅ ϩⲟⲩⲣⲱⲧ ⲙ̅
(17/26) ⲡⲁ ⲟⲩϫⲁⲓ ⲙⲛ̅ ⲛⲁ ϣⲏⲣⲉ· ϯⲥⲟⲟⲩⲛ ⲇⲉ ⲁⲛ ⲉ ⲕⲉ
(17/27) ⲗⲁⲁⲩ ⲉ ⲁⲓⲁⲁϥ ⲛ̅ⲥⲁ ⲡⲁⲓ ⲙ̅ⲙⲁⲧⲉ· ⲡⲁⲣⲭⲏⲉⲡⲓⲥⲕⲟ‐
(17/28) ⲡⲟⲥ ⲇⲉ ⲡⲉϫⲁϥ ⲛ̅ ⲧⲉⲥϩⲓⲙⲉ ϫⲉ ⲧⲱⲕ ⲛ̅ ϩⲏⲧ ⲧⲁ
(17/29) ϣⲉⲉⲣⲉ ⲡϫⲥ̅ ⲛⲙ̅ⲙⲉ ⲡⲉ ⲛⲧⲁⲣⲁⲁϥ ⲛⲁⲛⲟⲩϥ· ⲁⲩⲱ
(17/30) ⲡⲉ ⲛⲧ ⲧⲁⲣⲉⲓ ⲉ ⲣⲁⲧϥ̅ ⲙ̅ ⲡⲛⲁⲩ ⲛ̅ⲧⲁⲣⲡⲱⲧⲥ̅ ⲛ̅ⲧⲟⲩ‐
(17/31) ⲉⲕⲓⲃⲉ ⲛ̅ ⲟⲩⲛⲁⲙ· ⲉⲁⲣϯ ⲙ̅ ⲡⲉⲥⲛⲟϥ ⲉ ⲧⲉϩⲛⲉ ⲛ̅
(17/32) ⲛⲟⲩϣⲏⲣⲉ ⁛ ⲡⲉ ⲛⲧⲁⲩⲣⲉϩⲧ̅ ⲡϥ̅ⲥⲡⲓⲣ ⲛ̅ ⲟⲩⲗⲟⲅⲭⲏ
(17/33) ϩⲓ ⲡⲉⲥ⳨ⲟⲥ̅ ⲛ̅ⲧⲟϥ ⲡⲉ ⲛⲧⲁϥⲥⲫⲣⲁⲅⲓⲍⲉ | ⲛ̅ ⲛⲟⲩϣⲏⲣⲉ [Fol. 44a ⲡ̅ⲍ̅]
(17/34) ϩⲛ̅ ⲛϥ̅ϭⲓϫ ⲙ̅ⲙⲓⲛ ⲙ̅ⲙⲟϥ· ⲁⲩⲱ ⲟⲛ ⲙ̅ ⲡⲛⲁⲩ ⲛ̅
(18/1) ⲧⲁⲣⲁⲙⲥⲟⲩ ϩⲛ̅ ⲑⲁⲗⲗⲁⲥⲁ· ⲡⲉⲛϫⲥ̅ ⲡⲉ ⲛⲧⲁϥⲟⲙⲥⲟⲩ
(18/2) ϩⲛ̅ ⲛϥ̅ϭⲓϫ ⁛—
(18/3) Ⲁⲩⲱ ⲛ̅ⲧⲉⲩⲛⲟⲩ ⲁ ⲡⲁⲣⲭⲏⲉⲡⲓⲥⲕⲟⲡⲟⲥ ⲕⲁⲁⲩ ⲉ ⲡⲁϩⲟⲩ
(18/4) ⲉ ⲧⲙ̅ ⲃⲁⲡϯⲍⲉ ⲙ̅ⲙⲟⲟⲩ ⲉⲓ ⲙⲏ ⲧⲉ ⲉ ⲧⲉⲩⲭⲏ ⲙ̅ⲙⲁⲧⲉ
(18/5) ⲁϥⲧⲁⲩⲟⲟⲥ ⲉ ϫⲱⲥ ⲙⲛ̅ ⲛⲉⲥϣⲏⲣⲉ ⲁⲩⲱ ⲁϥⲧⲁⲩⲉ ⲡⲉⲓ
(18/6) ⲗⲟⲅⲟⲥ ⲙ̅ ⲡⲣⲟⲧⲣⲉⲡⲉⲓⲕⲟⲛ (sic) ⲙ̅ ⲡⲉϩⲟⲟⲩ ⲉⲧ ⲙ̅ⲙⲁⲩ
(18/7) ⲉϥⲟⲩⲱⲛϩ̅ ⲉ ⲃⲟⲗ ⲛ̅ ⲧⲙⲛ̅ⲧⲙⲁⲓⲣⲱⲙⲉ· ⲙ̅ ⲡⲛⲟⲩⲧⲉ
(18/8) ⲙⲛ̅ ⲧϥ̅ⲙⲛ̅ⲧ̅ϣⲁⲛϩⲧⲏϥ ⲁⲩⲱ ⲁϥϯ ⲛ̅ ⲛ̅ϣⲏⲣⲉ ⲕⲟⲩⲓ
(18/9) ⲉ ⲃⲟⲗ ϩⲛ̅ ⲙ̅ⲙⲩⲥⲧⲏⲣⲓⲟⲛ ⲉⲧ ⲟⲩⲁⲁⲃ· ⲁⲩⲱ ⲁϥⲕⲁⲁⲩ
(18/10) ϩⲁ ϩⲧⲏϥ ϣⲁⲛⲧ ⲉⲩⲃⲱⲗ ⲉ ⲃⲟⲗ ⲙ̅ ⲡⲡⲁⲥⲭⲁ ⲉⲧ
(18/11) ⲟⲩⲁⲁⲃ· ⲙⲛ̅ⲛ̅ⲥⲱⲥ ⲁϥϫⲟⲟⲩⲥ ⲉ ⲃⲟⲗ ⲙⲛ̅ ⲛⲉⲥϣⲏⲣⲉ
(18/12) ⲉ ⲧⲉⲥⲡⲟⲗⲓⲥ ϩⲛ̅ ⲟⲩⲉⲓⲣⲏⲛⲏ·
(18/13) Ⲡⲉⲥϩⲁⲓ ⲇⲉ ⲛ̅ ⲧⲉⲣ ϥ̅ⲛⲁⲩ ⲉ ⲣⲟⲥ ϫⲉ ⲁⲥⲕⲧⲟⲥ ϣⲁ ⲣⲟϥ
(18/14) ⲁϥϯ ⲙ̅ ⲡⲉϥⲟⲩⲟⲓ ⲉ ⲡⲣ̅ⲣⲟ ⲛ̅ⲁⲛⲟⲙⲟⲥ· ⲁⲩⲱ ⲙ̅
(18/15) ⲡⲟⲛⲏⲣⲟⲥ ⲡⲁⲣⲁ ⲡⲕⲁϩ ⲧⲏⲣϥ̅ ⲇⲓⲟⲕⲗⲏϯⲁⲛⲟⲥ· ⲡⲉ‐
(18/16) ϫⲁϥ ⲛⲁϥ ϫⲉ ⲕⲥⲟⲟⲩⲛ ϫⲉ ⲁ ⲧⲁ ⲥϩⲓⲙⲉ ⲡⲟⲣⲛⲉⲩⲉ
(18/17) ⲙ̅ ⲡⲉⲓ ⲙⲁ· ⲙ̅ⲡⲉ ⲓⲁⲛⲉⲭⲉ ⲙ̅ⲙⲟⲥ· ⲛ̅ ⲧⲉⲣⲉ
(18/18) ⲥⲛⲁⲩ ⲇⲉ ϫⲉ ⲙ̅ⲡⲉ ⲓⲁⲛⲓⲭⲉ ⲛⲁⲥ ⲁⲥⲧⲱⲟⲩⲛ ⲁⲥⲃⲱⲕ
(18/19) ⲉ ⲣⲁⲕⲟⲧⲉ ⲉ ⲣⲁⲧϥ̅ ⲙ̅ ⲡⲉⲧⲣⲟⲥ ⲡⲉⲧ ⲥⲏϣ· ⲁⲩⲱ |
(18/20) [Fol. 44b ⲡ̅ⲏ̅] ⲁⲥⲡⲟⲣⲛⲉⲩⲉ ⲛⲙ̅ⲙⲁⲩ ϩⲙ̅ ⲡⲃⲁⲡϯⲥⲙⲁ ⲁⲩⲱ ⲛⲁ ⲕⲉ
(18/21) ϣⲏⲣⲉ ⲁⲥⲧⲥⲁⲃⲟⲟⲩ ⲉ ⲛⲉⲩⲙⲩⲥⲧⲏⲣⲓⲟⲛ ⲉⲧ ϫⲁϩⲙ̅·
(18/22) ⲁⲩⲱ ⲉⲓⲥ ⲟⲩⲙⲏⲏϣⲉ ⲛ̅ϩⲟⲟⲩ ϫⲓⲛ ⲛ̅ⲧⲁⲥⲃⲱⲕ ⲁⲩⲱ
(18/23) ⲟⲛ ⲁⲥⲕⲧⲟⲥ ⲉ ⲡⲉⲓ ⲙⲁ· ⲟⲩ ⲧⲉ ⲡⲉⲧ ⲕ̅ⲟⲩⲉϣ ⲧⲣⲁⲁϥ
(18/24) ⲡⲁ ϫⲥ̅ ⲡⲣ̅ⲣⲟ· ⲡⲣ̅ⲣⲟ ⲇⲉ ⲡⲉϫⲁϥ ⲛⲁϥ ϫⲉ ⲍⲱⲕⲣⲁⲧⲱⲣ
(18/25) ⲛⲓⲙ ⲡⲉⲧ ⲉⲓⲣⲉ ⲛ̅ ⲛⲁⲓ ϩⲛ̅ ⲣⲁⲕⲟⲧⲉ·
(18/26) Ⲛ̅ⲧⲟϥ ⲇⲉ ⲡⲉϫⲁϥ ϫⲉ ⲡⲉⲧⲣⲟⲥ ⲡⲉⲧ ⲟⲩⲙⲟⲩⲧⲉ ⲉ ⲣⲟϥ
(18/27) ϫⲉ ⲁⲣⲭⲏⲉⲡⲓⲥⲕⲟⲡⲟⲥ ⁛ ⲛ̅ ⲧⲉⲣ ϥ̅ⲥⲱⲧⲙ̅ ⲇⲉ ⲛ̅ϭⲓ ⲡⲣ̅ⲣⲟ
(18/28) ⲁϥⲛⲟⲩϭⲥ̅ ⲉ ⲃⲟⲗ ϫⲉ ⲛϥ̅ϭⲟⲛⲧ̅ ⲉ ⲣⲟϥ ⲛ̅ⲧⲟϥ ⲡϩⲁⲅⲓⲟⲥ
(18/29) ⲡⲉⲧⲣⲟⲥ· ϫⲓⲛ ⲡⲉⲟⲩⲟⲉⲓϣ ⲛ̅ⲧⲁϥⲱϣ ⲙ̅ ⲡϥ̅ⲇⲓⲁ‐
(18/30) ⲗⲟⲅⲟⲥ· ⲉ ⲧⲃⲉ ⲛ̅ⲉⲓⲇⲱⲗⲟⲛ ⲡⲁⲓ ⲛ̅ⲧⲁϥⲧⲁⲩⲟⲟϥ
(18/31) ⲕⲁⲧⲁ ⲣⲟⲟⲩ· ⲁϥϫⲟⲟⲩ ⲛ̅ ⲟⲩⲧⲣⲓⲃⲟⲩⲛⲟⲥ· ⲙⲛ̅ ϩⲉⲛ‐
(18/32) ⲙⲁⲧⲟⲓ ⲉ ϩⲟⲩⲛ ⲉ ⲣⲁⲕⲟⲧⲉ ⲉ ⲧⲣⲉ ⲩϥⲓ ⲛ̅ⲧⲁⲡⲉ ⲙ̅‐
(18/33) ⲫⲁⲅⲓⲟⲥ ⲡⲉⲧⲣⲟⲥ· ⲧⲉⲥϩⲓⲙⲉ ⲇⲉ ⲛ̅ ⲍⲱⲕⲣⲁⲧⲱⲣ ⲁϥ‐
(18/34) ⲕⲉⲗⲉⲩⲉ ⲉ ⲧⲣⲉ ⲩⲉⲓⲛⲉ ⲙ̅ⲙⲟⲥ ⲙⲛ̅ ⲡⲉⲥϣⲏⲣⲉ ⲥⲛⲁⲩ
(19/1) Ⲛ̅ ⲧⲉⲣ ⲟⲩⲛ̅ⲧⲥ̅ ⲇⲉ ⲡⲉϫⲁϥ ⲛⲁⲥ ϫⲉ ⲱ̅ ⲧⲉⲥϩⲓⲙⲉ ⲉ ⲧⲃⲉ
(19/2) ⲟⲩ ⲁⲣⲕⲁ ⲡⲟⲩϩⲁⲓ ⲛ̅ⲥⲱ ⲁⲣⲃⲱⲕ ⲁⲣⲡⲟⲣⲛⲉⲩⲉ ⲙⲛ̅
(19/3) ⲛⲉⲭⲣⲓⲥϯⲁⲛⲟⲥ· ⲁⲥⲟⲩⲱϣⲃ̅ ⲛ̅ϭⲓ ⲧⲙⲁⲣⲧⲩⲣⲟⲥ (sic)
(19/4) ⲙⲁⲣⲧⲩⲣⲓⲁ ϩⲛ̅ ⲟⲩϣⲁϫⲉ ⲛ̅ ⲟⲩⲱⲧ ϫⲉ ⲙⲉⲣⲉ ⲭⲣⲓⲥ‐
(19/5) ϯⲁⲛⲟⲥ ⲡⲟⲣⲛⲉⲩⲉ· ⲟⲩⲇⲉ ⲙⲉⲩϣⲙ̅ϣⲉ ⲉⲓⲇⲱⲗⲟⲛ
(19/6) ⲧⲉⲛⲟⲩ ⲇⲉ ⲡⲉⲧ ⲕ̅ⲟⲩⲁϣϥ̅ ⲁⲣⲓϥ ⲛⲁⲓ ⁛—
(19/7) Ⲁⲛⲟⲕ ⲇⲉ ⲛ̅ ϯⲛⲁⲥⲱⲧⲙ̅ ⲁ ⲛⲉⲩϣⲁϫⲉ | ⲉ ⲃⲟⲗ ϩⲛ̅ ⲣⲱⲕ· [Fol. 45a ⲡ̅ⲑ̅]
(19/8) ⲡⲣ̅ⲣⲟ ⲇⲉ ⲡⲉϫⲁϥ ⲛⲁⲥ ϫⲉ ⲙⲁⲧⲁⲙⲟⲓ ϫⲉ ⲛ̅ⲧⲁ ⲟⲩ‐
(19/9) ϣⲱⲡⲉ ⲙ̅ⲙⲁⲩ· Ⲛ̅ⲧⲟⲥ ⲇⲉ ⲙ̅ⲡⲉ ⲥⲟⲩⲱϣⲃ̅ ⲛⲁϥ ⲉ
(19/10) ⲡⲧⲏⲣϥ̅ ⁛— Ⲡⲣ̅ⲣⲟ ⲇⲉ ⲁϥϭⲱⲛⲧ̅ ⲁϥⲕⲉⲗⲉⲩⲉ ⲉ ⲧⲣⲉ
(19/11) ⲩⲥⲱⲛϩ̅ ⲙ̅ⲙⲟⲥ ⲉ ⲛⲉⲥϭⲓϫ ⲙⲛ̅ ⲛϥ̅ⲟⲩⲣⲏⲏⲧⲉ ϩⲓ ⲡⲁϩⲟⲩ
(19/12) ⲙ̅ⲙⲟⲥ· ⲛ̅ⲥⲉⲧⲁⲗⲟ ⲙ̅ ⲡⲉⲥϣⲏⲣⲉ ⲥⲛⲁⲩ ⲉϫⲛ̅ ϩⲏⲧⲥ̅
(19/13) ⲛ̅ⲥⲉⲣⲟⲕϩⲟⲩ ⲉⲩⲟⲛϩ̅ ⲙⲛ̅ ⲛⲉⲩⲉⲣⲏⲩ ϩⲓ ⲟⲩⲥⲟⲡ· ⲛ̅ⲧⲟⲥ
(19/14) ⲇⲉ ⲁⲥⲕⲧⲟ ⲙ̅ ⲡⲥ̅ϩⲟ· ⲉ ⲡⲥⲁ ⲛ̅ ⲧⲁⲛⲁⲧⲟⲗⲏ ⲁⲥϯ ⲙ̅
(19/15) ⲡⲉⲥϣⲗⲏ·
(19/16) Ⲁⲧⲉⲧⲛ̅ⲛⲁⲩ ⲱ̅ ⲛⲁⲙⲉⲣⲁⲁⲧⲉ ϫⲉ ⲟⲩⲛ̅ⲧⲉ ⲡⲛⲟⲩⲧⲉ ⲣⲱⲙⲉ
(19/17) ⲙ̅ⲙⲁⲩ ⲉϥⲉⲓⲣⲉ ⲙ̅ ⲡϥ̅ⲟⲩⲱϣ ⲛ̅ⲕⲁⲓⲣⲟⲥ ⲛⲓⲙ· ⲡⲉϫⲁϥ
(19/18) ϫⲉ ⲁⲥⲕⲧⲟ ⲙ̅ ⲡⲉⲥϩⲟ ⲉ ⲡⲥⲁ ⲛ̅ ⲧⲁⲛⲁⲧⲟⲗⲏ ⲁⲥϯ ⲙ̅
(19/19) ⲡⲉⲥⲡⲛⲁ̅ ⲛ̅ⲧⲉⲩⲛⲟⲩ· ⲉⲡⲉⲓ ⲇⲏ ⲉⲣⲉ ⲡⲉⲥϩⲏⲧ ⲉⲧ ⲟⲩⲁⲁⲃ
(19/20) ϭⲱϣⲧ̅ ⲉ ⲡⲥⲁ ⲛ̅ ⲧⲁⲛⲁⲧⲟⲗⲏ ⲛ̅ ⲟⲩⲟⲉⲓϣ ⲛⲓⲙ· ⲛ̅ⲧⲁⲩ‐
(19/21) ⲧⲁⲙⲓⲉ ⲛ̅ϣⲏⲛ ⲅⲁⲣ ⲙ̅ ⲡⲡⲁⲣⲁⲇⲓⲥⲟⲥ ϩⲛ̅ ⲙ̅ ⲙⲁ ⲛ̅
(19/22) ϣⲁ· ⲁⲩⲱ ⲛ̅ⲧⲁ ⲡⲇⲓⲁⲃⲟⲩⲗⲟⲥ ⲉⲓⲛⲉ ⲛ̅ ⲁⲇⲁⲙ ⲉ ⲃⲟⲗ
(19/23) ⲛ̅ ϩⲏⲧϥ̅ ϩⲓⲧⲛ̅ ⲟⲩⲫⲑⲟⲛⲟⲥ· ⲉⲣⲉ ⲡⲛⲟⲩⲧⲉ ϩⲱⲱϥ
(19/24) ⲛ̅ⲧⲁϥⲣ̅ ⲣⲱⲙⲉ ⲁⲩⲫⲑⲟⲛⲉⲓ ⲉ ⲣⲟϥ ϩⲓⲧⲙ̅ ⲡⲇⲓⲁⲃⲟⲩⲗⲟⲥ
(19/25) ϥⲛⲁⲕⲧⲟⲛ ⲉ ϩⲟⲩⲛ ⲉ ⲣⲟϥ ⲛ̅ ⲕⲉ ⲥⲟⲡ ϩⲓⲧⲙ̅ ⲡϥ̅ⲥⲛⲟϥ
(19/26) ⲉⲧ ⲟⲩⲁⲁⲃ ⲛ̅ⲧⲁⲩⲡⲁϩⲧϥ̅ ⲉ ⲃⲟⲗ ϩⲁ ⲣⲟⲛ· ⲧⲁⲛⲁⲧⲟⲗⲏ
(19/27) ⲙ̅ⲙⲉ ⲛ̅ⲧⲁⲥϣⲁ ⲉ ⲃⲟⲗ ϩⲙ̅ ⲡⲏⲓ ⲛ̅ ⲇⲁ̅ⲇ̅· ⲟⲩⲛ̅ ⲟⲩⲥⲓⲟⲩ
(19/28) ⲅⲁⲣ ⲛⲁϣⲁ ϩⲛ̅ ⲓⲁⲕⲱⲃ ⲉⲧⲉ ⲡⲁⲓ ⲡⲉ ⲡⲥⲓⲟⲩ ⲛ̅ⲧⲁⲩⲛⲁⲩ
(19/29) ⲉ ⲣⲟϥ ϩⲛ̅ ⲙ̅ ⲙⲁ ⲛ̅ ϣⲁ ⲛ̅ϭⲓ ⲙ̅ ⲙⲁⲅⲟⲥ ⲉ ⲁⲩⲉⲓⲛⲉ ⲛ̅
(19/30) ⲛⲉⲩ|ⲇⲱⲣⲟⲛ ⲙ̅ ⲡⲉⲭⲥ̅ ⲉⲁⲩϣⲣⲡ̅ ⲥⲩⲙⲁⲛⲉ ⲙ̅ ⲡⲁⲓ̈ [Fol. 45b ϥ̅]
(19/31) ϩⲓⲧⲙ̅ ⲡⲉ ⲡⲣⲟⲫⲏⲧⲏⲥ· ⲉⲛⲉⲉⲓⲙⲉ ⲇⲉ ϫⲉ ⲧⲁⲛⲁⲧⲟⲗⲏ
(19/32) ⲁⲛⲟⲛ ⲛⲉⲧ ϩⲙ̅ ⲡⲕⲁⲕⲉ ⲙⲛ̅ ⲑⲁⲓⲃⲉⲥ ⲙ̅ ⲡⲙⲟⲩ·
(19/33) ϯⲙⲉⲉⲩⲉ ⲇⲉ ⲱ̅ ⲡⲥⲩⲛϩⲉⲇⲣⲓⲟⲛ ⲙ̅ⲙⲁⲓ ⲡⲉⲭⲥ̅ ϫⲉ
(19/34) ⲁⲛϩⲉ ⲡⲣⲱⲙⲉ· ⲉⲧⲉⲧⲛ̅ⲁⲅⲁⲡⲏ ⲕⲁⲧⲁ ⲡϣⲓ ⲛ̅ⲧⲛ̅ⲙⲛ̅ⲧ̅‐
(20/1) ⲥⲃⲟⲩⲓ· ⲉ ⲁⲛⲟⲛ ⲅⲁⲣ ⲁⲛⲟⲛ ϩⲉⲛⲥⲃⲟⲩⲓ ⲛ̅ⲧⲉ ⲡⲛⲟϭ
(20/2) ⲛ̅ⲥⲁϩ ⲙ̅ⲙⲉ ⲡⲉⲛϫⲥ̅ ⲡⲉⲛⲥⲏ̅ⲣ̅· ⲡⲁⲓ ⲉ ⲃⲟⲗ ϩⲓ ⲧⲟⲟⲧϥ̅
(20/3) ⲡⲉⲟⲟⲩ ⲙ̅ ⲡⲉⲓⲱⲧ ⲛⲙ̅ⲙⲁϥ ⲙⲛ̅ ⲡⲉⲡⲛⲁ̅ ⲉⲧ ⲟⲩⲁⲁⲃ ⲛ̅
(20/4) ⲣⲉϥⲧⲁⲛϩⲟ ⲁⲩⲱ ⲛ̅ ϩⲟⲙⲟⲟⲩⲥⲓⲟⲛ ⲧⲉⲛⲟⲩ ⲁⲩⲱ ⲛ̅ⲟⲩⲟⲉⲓϣ
(20/5) ⲛⲓⲙ ϣⲁ ⲉⲛⲉϩ ⲁⲙⲏⲛ·
(20/6) — ··· — ··· — ··· — ··· — ··· —
